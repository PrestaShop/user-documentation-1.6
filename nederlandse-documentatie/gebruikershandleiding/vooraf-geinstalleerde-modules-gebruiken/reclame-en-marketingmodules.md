# Reclame- en marketingmodules

## Advertentieblok <a href="#reclame-enmarketingmodules-advertentieblok" id="reclame-enmarketingmodules-advertentieblok"></a>

Deze module toont een blok op de frontoffice van uw winkel, waar u afbeeldingen kunt plaatsen met een link naar elke willekeurige URL. Dit is een erg gemakkelijke manier om een andere site te promoten: uw blog, één van uw andere winkels, een vriend of partnersite, etc.

Op de configuratiepagina kunt u een afbeelding laden, de URL instellen en een titel toevoegen aan de afbeelding. Bewaar de instellingen en de afbeelding wordt vervolgens getoond aan uw bezoekers.

## Klanten volgen <a href="#reclame-enmarketingmodules-klantenvolgen" id="reclame-enmarketingmodules-klantenvolgen"></a>

Deze module maakt het mogelijk om e-mailmeldingen in te stellen voor uw klanten. Het stuurt automatisch kortingscoupons aan uw klanten.

Er zijn vier type gebeurtenissen waardoor er een e-mail wordt verzonden:

* Geannuleerde winkelwagens: genereert een korting wanneer een winkelwagen niet wordt omgezet in een bestelling.
* Opnieuw bestellen: genereert een korting wanneer een bestelling wordt afgerekend.
* Beste klanten: genereert een korting wanneer de klant een bepaald aantal bestellingen bereikt.
* Slechte klanten: genereert een korting wanneer een klant, die al een keer heeft besteld, sindsdien uw site niet meer heeft bezocht.

Let er op dat de opties "Geannuleerde winkelwagens" en "Opnieuw bestellen" risico's met zich meebrengen. Een klant kan bijvoorbeeld merken dat hij, elke keer als hij een winkelwagen achterlaat, een korting ontvangt en er dus telkens voor kiest om een winkelwagen achter te laten om een waardebon te ontvangen...

Deze module werkt alleen als u een nieuwe cronjob toevoegt: het moet dagelijsk de URL aanroepen die is aangegeven aan de bovenkant van het scherm.

Als alternatief kunt u zelf dagelijks de URL aantikken – maar dit wordt al snel een blok aan uw been.

Aan de onderkant van het scherm vindt u twee secties:

* Algemeen: deze heeft slechts één optie, "Verwijder verouderde kortingen tijdens elke nieuwe database opschoningsactie". Wanneer deze is ingeschakeld, wordt het uitgevoerd, telkens wanneer de URL wordt aangeroepen.
* Statistieken: geeft het aantal kortingen weer die zijn gegeven in de afgelopen 30 dagen.

## LoyaltyLion <a href="#reclame-enmarketingmodules-loyaltylion" id="reclame-enmarketingmodules-loyaltylion"></a>

Voeg een loyaliteitsprogramma toe aan uw winkel in minuten. Verhoog uw verkopen en klanttevredenheid door punten te bieden voor aanmeldingen, reviews, bezoeken, referenties en aankopen.

## Klanten referentie programma <a href="#reclame-enmarketingmodules-klantenreferentieprogramma" id="reclame-enmarketingmodules-klantenreferentieprogramma"></a>

Deze module geeft u alle tools om uw huidige klanten om te zetten in promotors van uw merk onder hun vrienden. Door een referentieprogramma op te zetten, kunt u nieuwe klanten winnen, terwijl uw huidige klanten nog meer tevreden worden.

Het configuratiescherm heeft twee secties. Hier zijn de opties in het gedeelte met de naam "Instellingen":

* **Minimum aantal order dat een klant moet plaatsen om een sponsor te worden**. Vul het veld in met de waarde die u wilt. Totdat dit nummer is bereikt, kunnen  uw klanten geen gebruik maken van de korting.
* **Aantal vrienden op het referentieprogramma uitnodigformulier (klantenrekening, referentieprogramma gedeelte)**. Vul het veld veld in met die waarde die u wilt.
* **Vouchers combineren**. Wanneer dit is ingeschakeld, kan een klant meerdere waardebonnen gebruiken voor dezelfde bestelling.
* **Waardebon-type**. U kunt twee type kortingen geven: een percentage of een vast bedrag. Kies hetgeen u wilt, en geef daarna de waarde op van de korting die u wilt toepassen in de verschillende valuta die beschikbaar zijn in uw winkel.
  * **Percentage**. Standaardwaarde is 5% van de bestelling.
  * **Vast bedrag**. Standaardwaarde is 5 van elke valuta.
* **Waardebon BTW**. Kies of de waardebon ook op de btw toegepast mag worden.
* **Waardebon beschrijving**. Voer de naam van de coupon in, in alle beschikbare talen.

Zodra u klaar bent met instellen klikt u op de knop "Opslaan".

De sectie "Voorwaarden van het referentieprogramma" is waar u de regels van uw referentieprogramma kunt invoeren, dit is in feite een nieuwe CMS-pagina, waar u enkele limieten kunt instellen voor de vouchers, zoals "De voucher is geldig voor één jaar".

### Uitleg over het referentieproces <a href="#reclame-enmarketingmodules-uitlegoverhetreferentieproces" id="reclame-enmarketingmodules-uitlegoverhetreferentieproces"></a>

Om het volledig uit te leggen hoe het referentieprogramma werkt, kunt u een beschrijving opgeven onder "Voorwaarden van het referentieprogramma". Zodra de voorwaarden zijn ingevuld klikt u op "Opslaan".

Wanneer klanten zich registreren in uw winkel en de voordelen van het programma willen bekijken, dan moeten ze naar de sectie "Referentie programma" gaan op hun klantportal. Een nieuw scherm verschijnt.

Uw klant kan hierna de naam en e-mailadres van de persoon opgeven, die hij of zij wilt bereiken. Nadat de klant klikt op "Valideren", dan krijgen de personen die zijn ingevuld een e-mail.

Onder "Wachtende vrienden", wordt aangeven welke vrienden nog geen aankoop hebben gedaan. Ze kunnen ervoor kiezen om opnieuw een e-mail te sturen door de naam te selecteren en te klikken op "Sponsor mijn vrienden". Vrienden ontvangen hierna een e-mail om ze uit te nodigen om een account te maken en een aankoop te doen.

Het laatste tabblad van het referentieprogramma genaamd "Vrienden die ik heb gesponsord", maakt het mogelijk voor klanten om te zien welke vrienden de uitnodiging hebben geaccepteerd en hebben besteld in de winkel. Wanneer ze zich registreren moeten ze het e-mailadres invoeren van degene die ze uitgenodigd, zodat ze gebruik kunnen maken van de korting.

## Search & Merchandising Prediggo <a href="#reclame-enmarketingmodules-search-and-merchandisingprediggo" id="reclame-enmarketingmodules-search-and-merchandisingprediggo"></a>

Prediggo verhoogd uw conversie en het bedrag van een gemiddelde winkelwagen dankzij hun innovatieve eMerchandising-oplossing. Door gebruik te maken van een exclusieve technologie, bouwt Prediggo een profiel op voor elke bezoeker van uw winkel en kan zo real-time het juiste product aanbevelen.

## SendinBlue (voorheen MailinBlue) <a href="#reclame-enmarketingmodules-sendinblue-voorheenmailinblue" id="reclame-enmarketingmodules-sendinblue-voorheenmailinblue"></a>

Beheer gemakkelijk uw marketingcampagnes, e-mails en sms-berichten op één simpel en krachtig platform.

Zodra u een account hebt, kunt u verbinding maken met de service door middel van de module en simpelweg de instructies volgen.

## Yotpo Social Reviews <a href="#reclame-enmarketingmodules-yotposocialreviews" id="reclame-enmarketingmodules-yotposocialreviews"></a>

Yotpo is een plug-and-play social reviews oplossing voor e-commersesites. Yotpo is gefocust op het leveren van de beste sociale tools.

Zodra u een account hebt, kunt u verbinding maken met de service door middel van de module en simpelweg de instructies volgen.

## Youstice <a href="#reclame-enmarketingmodules-youstice" id="reclame-enmarketingmodules-youstice"></a>

Youstice is een revolutionaire manier voor bedrijven om klachten af te handelen. Bedrijven en klanten communiceren via een applicatie die zich bezighoudt met een vriendelijk gestructureerde dialoog.
