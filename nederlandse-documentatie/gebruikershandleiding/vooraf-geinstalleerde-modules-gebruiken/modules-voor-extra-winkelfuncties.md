# Modules voor extra winkelfuncties

Veel van deze functies zijn standaard geïnstalleerd. Daarom, kunt u, als een deel van PrestaShop's functies u niet bevalt, deze hier uitschakelen.

## Bannerblok <a href="#modulesvoorextrawinkelfuncties-bannerblok" id="modulesvoorextrawinkelfuncties-bannerblok"></a>

Toont een banier aan de bovenkant van de homepage van uw winkel (afhankelijk van uw winkelinstellingen).

Maak de banier erg breed, terwijl u de content centreert, zodat de het blok zich kan aanpassen aan verschillende apparaten.

## Winkelwagenblok <a href="#modulesvoorextrawinkelfuncties-winkelwagenblok" id="modulesvoorextrawinkelfuncties-winkelwagenblok"></a>

Toont de producten die uw klanten hebben toegevoegd aan hun winkelwagens; op alle pagina's. Bezoekers kunnen daarna hun keuzes zien tijdens het shoppen, de hoeveelheid veranderen tijdens het bestellen en waardebonnen toevoegen en verwijderen. Door te klikken op de "Winkelwagen" kunnen ze een kort overzicht bekijken van producten die zijn toegevoegd, inclusief aantallen.

U kunt de winkelwagen instellen om gebruik te maken van Ajax (niet de voetbalclub, red.), dat betekent dat als gebruikers iets toevoegen, deze wijzigen gelijk zichtbaar zijn, zonder de pagina te herladen. De Ajax-instelling is niet compatibel met alle thema's, dus zorg ervoor dat u deze goed test met uw eigen thema.

U kunt ook een maximaal aantal producten opgeven dat uw winkelwagen mag tonen.

## Categorieën blok <a href="#modulesvoorextrawinkelfuncties-categorieenblok" id="modulesvoorextrawinkelfuncties-categorieenblok"></a>

Toont een lijst met productcategorieën in uw winkel.

U hebt een aantal configuratiemogelijkheden:

* **Maximale diepte**. Als u veel categorieën hebt, of met lange namen, dan kunt u ervoor kiezen om het ontwerp van uw winkel te beschermen door het aantal niveaus dat getoond wordt te beperken.
* **Dynamisch**. Wanneer dit is ingeschakeld worden subcategorieën standaard verborgen en de klant kan er zelf voor kiezen om ze te tonen. Dit is handig om ruimte te besparen en verwarring te voorkomen: als dit uitgeschakeld is wordt de gehele lijst met categorieën en subcategorieën gelijk getoond.
* **Sorteren**. Meestal wilt u de categorieën alfabetisch sorteren. Maar de optie "Op positie" maakt het mogelijk voor u om zelf te kiezen welke volgorde gebruikt mag worden.
* **Aantal kolommen in voettekst?**. Maakt het mogelijk om het aantal kolommen in te stellen in het blok "Categorieën" in de voettekst.

## CMS-blok <a href="#modulesvoorextrawinkelfuncties-cms-blok" id="modulesvoorextrawinkelfuncties-cms-blok"></a>

Voegt een blok toe met enkele CMS-links.

De eerste sectie, "CMS blok configuratie", heeft één optie:

* **CMS-blokken**. U kunt kiezen waar uw CMS-pagina's worden getoond. Dat kan in zowel de linker- als rechterkolom van de webwinkel. U kunt de inhoud van huidige blokken bewerken met de knop "Wijzig", of nieuwe blokken met content toevoegen door te klikken op de knop "Nieuw blok".

De tweede sectie "Configuratie van de verschillende links in de footer", heeft vier opties:

* **Toon verschillende links en informatie in de voettekst**. U kunt ervoor kiezen om CMS-pagina's niet te tonen in de voettekst, simpelweg door deze optie uit te schakelen.
* **Voettekstlinks**. De CMS-pagina's gelinkt vanuit deze sectie verschijnen aan de onderkant van de website. Dit is waar winkeliers informatiepagina's kunnen plaatsen zoals privacy policy, algemene voorwaarden, etc.
* **Voettekstinformatie**. U kunt een regel of paragraaf toevoegen onder de CMS-links in de voettekst. Vul deze in voor zoveel mogelijk talen.
* **Toont "Powered by PrestaShop" in de footer**. Voegt een regel toe met een link naar [PrestaShop.com](http://www.prestashop.com).

Als u de voettekst verwijdert kan PrestaShop deze foutmelding tonen: "Geef de voettekst voor de standaard taal aub".

Dit gebeurt, omdat zodra u de eerste keer de voettekst invoert, PrestaShop deze kopieert naar alle beschikbare talen. Als u de tekst verwijdert moet u deze voor alle talen verwijderen: begin met de tekst voor de standaardtaal, klik daarna op de taalselector voor de volgende tekst en verwijder de tekst voor de andere taal. Herhaal dit totdat alle velden leeg zijn. Nu kunt u het lege veld bewaren, zonder dat er een foutmelding verschijnt.

## Contactblok <a href="#modulesvoorextrawinkelfuncties-contactblok" id="modulesvoorextrawinkelfuncties-contactblok"></a>

Maakt het mogelijk om extra informatie over de klantenservice te tonen:

* **Telefoonnummer**. Dit moet het telefoonnummer van de klantenservice zijn, niet om het salesteam te bereiken. Als uw klantenservice niet telefonisch bereikbaar is, dan vult u niets in.
* **E-mail**. Dit moet het e-mailadres van de klantenservice zijn.

Deze informatie verschijnt bovenaan de pagina en in de voettekst bij het standaardthema.

## Contactinformatieblok <a href="#modulesvoorextrawinkelfuncties-contactinformatieblok" id="modulesvoorextrawinkelfuncties-contactinformatieblok"></a>

Voegt een blok toe om extra contactinformatie van de winkel te tonen:

* **Bedrijfsnaam**. Uw bedrijfsnaam kan misschien verschillen van uw winkelnaam. Geef hier de volledige naam op om meer vertrouwen te wekken.
* **Adres**. Het adres van uw hoofdkantoor, of uw hoofdwinkel. Geef niet uw persoonlijke adres op, want u wilt voorkomen dat klanten bij u op de deur aankloppen. Als u niet wilt dat mensen u bezoeken of een brief sturen, dan laat u dit veld leeg.
* **Telefoonnummer**. Uw zakelijke telefoonnummer. Gebruik hier ook geen persoonlijk nummer. Als u geen telefoonnummer wilt opgeven, dan laat u dit veld leeg.
* **E-mail**. Het e-mailadres van uw winkel. Verwacht veel supportverzoeken op dit adres.

Deze informatie verschijnt standaard in de voettekst.

## Kruisverkoop <a href="#modulesvoorextrawinkelfuncties-kruisverkoop" id="modulesvoorextrawinkelfuncties-kruisverkoop"></a>

Toont een blok met de naam "Klanten die dit hebben gekocht, kochten ook..." op elke productpagina. U kunt het aantal producten dat wordt getoond aanpassen (standaard is 10).

## Valutablok <a href="#modulesvoorextrawinkelfuncties-valutablok" id="modulesvoorextrawinkelfuncties-valutablok"></a>

Voegt een kleine interface toe waar klanten kunnen kiezen welke valuta gebruikt wordt om prijzen te tonen, maar ook hoe klanten kunnen betalen voor hun bestellingen. Het blok verschijnt in de header (bovenkant) van u winkel en wordt alleen getoond als er meerdere valuta worden gebruikt. Om een valuta toe te voegen of te configureren gaat u naar de pagina "Valuta", onder het menu "Lokalisatie".

## Aangepast CMS-informatieblok <a href="#modulesvoorextrawinkelfuncties-aangepastcms-informatieblok" id="modulesvoorextrawinkelfuncties-aangepastcms-informatieblok"></a>

Voegt een blok toe met informatie voor uw klant, verkregen vanaf uw CMS-pagina's.

U hebt standaard twee aangepaste blokken, elk met een eigen knop "Wijzig". Klik op de knop om toegang te krijgen tot een tekstverwerker, waar u basisinformatie voor op uw homepage kunt invoeren. Deze editor heeft een knop met de tekst "HTML", deze maakt het mogelijk om specifieke HTML-tags toe te voegen aan de pagina, die u vervolgens kunt voorzien van een stijl met behulp van CSS (Cascading Style Sheets).

## Klantgegevens privacyblok <a href="#modulesvoorextrawinkelfuncties-klantgegevensprivacyblok" id="modulesvoorextrawinkelfuncties-klantgegevensprivacyblok"></a>

Voegt een blok toe om een bericht over klantprivacy weer te geven. Het configuratiescherm toont simpelweg een gebied met een flinke lap tekst. Het is aan u om hier uw privacy policy in te voeren.

Dit is een belangrijke tekst, omdat mensen zich steeds meer zorgen maken om hun privacy. Door een duidelijk beleid te tonen over hoe u om gaat met hun privéinformatie krijgen klanten meer vertrouwen – ook voldoet u beter aan de lokale wetgeving. U moet nooit een policy kopiëren/plakken vanaf een andere website, maar altijd uw eigen versie schrijven, gebaseerd op de wetten in uw land.

## Blok overtuigen <a href="#modulesvoorextrawinkelfuncties-blokovertuigen" id="modulesvoorextrawinkelfuncties-blokovertuigen"></a>

Voegt een blok toe met meer informatie om uw klanten te overtuigen. Dit blok verschijnt in de footer en in het standaardthema.

De standaard voorbeeldpagina's zijn:

* **Geld terug**. Als de klant niet tevreden is kan hij of zij geld terugkrijgen, afhankelijk van het beleid dat u voert.
* **Ruilen mogelijk**. De tekst moet uitleggen dat de klant een product altijd nog kan ruilen.
* **Betaling bij verzending**. De klant betaald alleen voor de bestelling als deze is verzonden. Dit wordt niet aangeraden voor kleinere webwinkels.
* **Gratis verzending**. Dit is waar uw verzendbeleid weergeeft. Alle verzending kan gratis zijn of u kunt er een vergoeding voor vragen.
* **100% veilige betaling**. Omdat u vaak afhankelijk bent van derde partijen als PayPal of Skrill, vertrouwt u erop dat deze partijen zorgvuldig met uw gegevens omgaan. Dat zouden uw klanten ook moeten doen. U kunt de informatie over elke service hier plaatsen.

Dit zijn slechts voorbeelpagina's: ze hebben standaard nog geen content. Het is daarom aan u om de juiste tekst in te voeren. Als een voorbeeld niet bij uw winkel past kunt u deze gewoon verwijderen.\
Klik op de knop "Wijzig" aan de rechterkant om de tekst te wijzigen.

## Facebook Vind ik leuk blok <a href="#modulesvoorextrawinkelfuncties-facebookvindikleukblok" id="modulesvoorextrawinkelfuncties-facebookvindikleukblok"></a>

Toont een nieuw blok op uw homepage met een link naar uw Facebookpagina, een vind-ik-leuk-knop en foto's van mensen die uw pagina leuk vinden.

## Facebook deel knop <a href="#modulesvoorextrawinkelfuncties-facebookdeelknop" id="modulesvoorextrawinkelfuncties-facebookdeelknop"></a>

Voegt een blok toe met de tekst "Deel op Facebook" op productpagina's. Door te klikken op de link wordt de klant doorverwezen naar zijn of haar Facebookpagina met een link naar het product.

## Favoriete producten <a href="#modulesvoorextrawinkelfuncties-favorieteproducten" id="modulesvoorextrawinkelfuncties-favorieteproducten"></a>

Voegt de link "Voeg dit product toe aan mijn favorieten" toe aan elke productpagina, alleen zichtbaar voor ingelogde klanten. Ze kunnen vervolgens hun favoriete producten opzoeken door naar hun accountpagina te gaan en te klikken op de link "Mijn verlanglijst".

## Aanbevolen producten op de homepage <a href="#modulesvoorextrawinkelfuncties-aanbevolenproductenopdehomepage" id="modulesvoorextrawinkelfuncties-aanbevolenproductenopdehomepage"></a>

Met deze module kunt u kiezen welke producten worden aanbevolen op de homepage.

Op de configuratiepagina kunt u het aantal producten instellen dat u wilt tonen. Zodra deze waarde wordt bewaard, gaat u naar de configuratiepagina van een product naar keuzes (menu "Catalogus"). Kies "Home" als categorie waar de producten verschijnen samen met de huidige categorieën (herhaal dit voor alle producten die u op de homepage wilt tonen)

## Homepage tekst editor <a href="#modulesvoorextrawinkelfuncties-homepageteksteditor" id="modulesvoorextrawinkelfuncties-homepageteksteditor"></a>

Voegt een blok toe aan de centrale kolom van uw homepage, met afbeelding boven een tekst. Beide kunt u configureren met deze module.

U kunt het blok verplaatsen met de Live Edit tool.

De homepage is het eerste dat uw bezoekers zien wanneer ze uw winkel ontdekken. Zorg er daarom voor dat deze er goed uitziet en vergeet deze niet regelmatig bij te werken. Zorg ervoor dat u de tekst naar zoveel mogelijk talen vertaald.

## Afbeelding slider voor uw homepage <a href="#modulesvoorextrawinkelfuncties-afbeeldingslidervooruwhomepage" id="modulesvoorextrawinkelfuncties-afbeeldingslidervooruwhomepage"></a>

Voegt een sliderblok toe aan uw homepage, waar u een aantal afbeeldingen kunt instellen die na elkaar worden getoond.

Het configuratiescherm van de module toont twee secties:

* **Instellingen**. U kunt het formaat van het blok instellen, de tijd tussen twee slides, en of de slides herhaald moeten worden of niet.
* **Slides lijst**. U kunt de afbeeldingen rangschikken door ze te verslepen.\
  Drie iconen aan de rechterkant van elk blok maken het mogelijk om de afbeeldingen in- of uit te schakelen, de instellingen te veranderen of te verwijderen.

### Een afbeelding toevoegen/bewerken <a href="#modulesvoorextrawinkelfuncties-eenafbeeldingtoevoegen-bewerken" id="modulesvoorextrawinkelfuncties-eenafbeeldingtoevoegen-bewerken"></a>

Zorg ervoor dat alle afbeeldingen exact dezelfde afmetingen hebben, en dat de afmetingen passen binnen het blok (in de sectie "Instellingen").

Door te klikken op de knop "Voeg nieuwe toe" (het plus-icoon, helemaal rechtsboven de tabel), wordt u naar het aanmaakformulier gebracht.

* **Selecteer een bestand**. U kunt tekst plaatsen over een afbeelding en de taal aangeven door middel van de taalselector.\
  Dit betekent ook dat u verschillende afbeeldingen kunt gebruiken voor talen. De afbeeldingen hebben wel nog steeds dezelfde positie en als u de afbeelding in één taal verwijderd dan is deze in de andere ook verwijderd.
* **Titel**. De titel verschijnt in de sectie "Instellingen" en helpt u bij het ordenen van de afbeeldingen.
* **Doel URL**. U kunt ervoor kiezen om de klant door te verwijzen naar naar een pagina van uw winkel zodra hij of zij op de afbeelding klikt. Dit is nuttig als een promo-actie heeft.
* **Onderschrift**. De alternatieve tekst die gebruikt wordt als de afbeelding niet geladen kan worden. Ook is dit noodzakelijk voor de toegankelijkheid van uw website.
* **Omschrijving**.  De tekst verschijnt zodra de muis cursor over de afbeelding wordt gehouden.
* **Ingeschakeld**. U kunt een afbeelding uitschakelen als dat nodig is, bijvoorbeeld zodra een actie is beëindigd.

## Taal keuze blok <a href="#modulesvoorextrawinkelfuncties-taalkeuzeblok" id="modulesvoorextrawinkelfuncties-taalkeuzeblok"></a>

Toont een blok met daarin de beschikbare talen, aan de bovenkant van de pagina. Dit blokt maakt het mogelijk voor klanten om de taal te kiezen die hij of zij wilt gebruiken. Als u niet wilt dat klanten de taal kunnen veranderen, dan deïnstalleert u dit blok.

## Gelaagd navigatie blok <a href="#modulesvoorextrawinkelfuncties-gelaagdnavigatieblok" id="modulesvoorextrawinkelfuncties-gelaagdnavigatieblok"></a>

Toont een blok met daarin gelaagde navigatiefilters. Gelaagde navigatie maakt het mogelijk voor de klant om cumulatieve criteria op te geven om categorieën te filteren en beetje bij beetje meer informatie op te geven om het aantal getoonde producten te verkleinen. Dit is een handig tool voor klanten die precies weten welke eigenschappen ze willen (kleur, staat, prijs...), maar weten nog niet zeker hoe ze het kunnen vinden.

Als u de module configureert zijn er 4 secties:

* **Indexen en caches**. Deze module is sterk afhankelijk van de database-index en zijn eigen cache.
* **Bestaande filtertemplates**. Een filtertemplate bestaat uit de navigatie-items waar een klant toegang tot heeft.
* **Voeg een nieuwe template toe**. U kunt verschillende templates bouwen die als basis kunnen dienen voor wat de klant mag zien.
* **Configuratie**. U kunt nog enkele opties van de module instellen.

### Indexen en caches <a href="#modulesvoorextrawinkelfuncties-indexenencaches" id="modulesvoorextrawinkelfuncties-indexenencaches"></a>

Om goed te kunnen werken heeft de module een bijgewerkte lijst nodig van uw laatste producten, attributen en prijzen – tenzij deze nooit wijzigen. U moet daarom regelmatig de gegevens opnieuw indexeren, door gebruik te maken van de knoppen in deze sectie. Ze hebben elk kun eigen gekoppelde acties:

* **Indexeer alle ontbrekende prijzen**. Voeg alleen de prijzen toe aan de index die ontbreken. Veel sneller dan de volgende knop.
* **Herbouw de gehele prijs index**. Voegt alle prijzen toe aan de index, ongeacht of ze al geïndexeerd waren. Veel trager dan de vorige knop als u veel producten hebt.
* **Attribuut index bouwen**. Voegt de productattributen toe aan de index.
* **URL-index bouwen**. Voegt de URL's toe aan de index.

U moet uw indexen bijwerken zodra uw productgegevens veranderen. Dit kan een saaie taak zijn. Daarom maakt PrestaShop het mogelijk om door middel van een crontaak dit automatisch uit te laten voeren. Voeg de gegeven URL's toe aan uw crontab en u hoeft dit nooit meer zelf uit te voeren. Als u geen verstand hebt van cron en crontab, dan kunt u bij uw hostingprovider terecht voor informatie.

### Bestaande filtertemplates <a href="#modulesvoorextrawinkelfuncties-bestaandefiltertemplates" id="modulesvoorextrawinkelfuncties-bestaandefiltertemplates"></a>

Gelaagd navigatieblok is gebaseerd op templates, groepen of criteria. Er is een standaarditem genaamd "Mijn template", deze maakt gebruik van alle beschikbare filters. U kunt het beste templates aanmaken die beter passen bij uw eisen.

U kunt zoveel templates toevoegen als nodig is. Deze sectie maakt het mogelijk om ze te bewerken en verwijderen als dat nodig is.

### Voeg uw eigen templates toe <a href="#modulesvoorextrawinkelfuncties-voeguweigentemplatestoe" id="modulesvoorextrawinkelfuncties-voeguweigentemplatestoe"></a>

De templatebouwer maakt het mogelijk om aan te geven welke filters uw klanten mogen gebruiken:

Het aanmaken van een template bestaat uit drie gemakkelijke stappen:

1. **Categorieën selecteren**. U kunt een filter aanmaken voor de gehele site of een filter aanmaken per categorie.\
   U kunt er bijvoorbeeld voor kiezen om het prijsfilter weer te geven op gehele website, terwijl sommige categorieën nog extra filters hebben.\
   Zodra u specifieke categorieën kiest, wordt er een klein venster geopend waarin u kunt kiezen welke categorieën in dit filter beschikbaar zouden moeten zijn.\
   Filters worden niet automatisch beschikbaar gesteld voor subcategorieën van de geselecteerde categorie: als er geen product in uw "Home"-categorie is, dan verschijnt het gelaagd navigatieblok daar niet.
2. **Geselecteerde filters**. Het aantal beschikbare filters hangt af van de inhoud van uw winkel. Zes standaardfilters verschijnen hier: prijs, gewicht, staat, fabrikant, leverancier, voorraad en subcategorieën. Samen met deze opties zijn er de attribuutgroepen voor producten in de geselecteerde categorieën (met het aantal producten). Vink de box aan van een filter om deze te activeren. U kunt de posities van de filters aanpassen.\
   Elk filter heeft een dropdown-menu met daarin:
   * **Filterstijl**. U kunt kiezen hoe het filter wordt weergegeven. De weergave hangt af van het filtertype.
     * Numeriek (prijs en gewicht): checkbox, radio button, uitklapmenu. De checkbox-instelling is de enige die meerdere selecties mogelijk maakt.
     * Alfabetisch (alle andere): slides, inputvelden, lijst met waarden.
   * **Filterresultaat**. Als sommige categorieën te veel keuzes hebben voor een gegeven filter, dan kunt u hier het limiet opgeven.
3. **Naam van de template**. Klanten zien de naam niet, maar het is voor u zelf erg handig om onderscheid te kunnen maken.

### Configuratie <a href="#modulesvoorextrawinkelfuncties-configuratie" id="modulesvoorextrawinkelfuncties-configuratie"></a>

Twee opties zijn beschikbaar:

* **Verberg filterwaarden wanneer er geen producten overeenkomen**. Als dit is uitgeschakeld ziet u nog steeds de filters, zelfs als ze geen nut hebben, omdat er geen producten overeenkomen (dit kan ervoor zorgen dat er teveel opties worden getoond).
* **Toon het aantal overeenkomende producten**. Toont het aantal producten achter de naam van het filter, tussen haakjes. Als er geen product is gevonden toont het "(0)".
* **Toon producten van subcategorieën**. Het filter is van toepassen op meer dan slechts de huidige categorie.
* **Categorie filter diepte**. Als bovenstaande optie is ingeschakeld, riskeert u dat er teveel producten worden meegenomen en wordt het blok minder nauwkeurig. De diepte is standaard 1, maar u kunt ook meer subcategorieën toevoegen.
* **Gebruik belastingen om prijzen te filteren**.
* **Sta indexeringsrobots toe (google, yahoo, bing, ...) om de beschikbaarheids-/voorwaardelijke/producenten/categoriefilter te gebruiken**. Deze vier opties helpen u bij het aangeven of zoekbots door uw navigatieblok mogen zoeken. Dit kan nuttig zijn voor SEO-doeleinden.

Deze opties zijn van toepassing op alle templates en filters.

## Linkblok <a href="#modulesvoorextrawinkelfuncties-linkblok" id="modulesvoorextrawinkelfuncties-linkblok"></a>

Met deze module kunt u links toevoegen naar de sites die u wilt, of naar pagina's van uw winkel.

De configuratiepagina is opgedeeld in drie secties:

* **Voeg een nieuwe link toe**. Maakt het mogelijk om de naam en URL van de link op te geven en of deze in een nieuw venster of tabblad geopend moet worden.\
  Als u een link toevoegt, vergeet u dan niet het `http://` gedeelte. Voorbeeld: [http://www.myprestashop.com](http://www.myprestashop.com).\
  Vaak wordt gezegd dat het niet handig is om een link te openen in een nieuw venster. U moet er in ieder geval voor zorgen dat links van uw eigen winkel in hetzelfde venster geopend moet worden.
* **Blok instellingen**. Maakt het mogelijk om het linkblok zelf te hernoemen en zelfs naar een pagina te linken vanaf de titel van het blok.
* **Link beeld instellingen**. Maakt het mogelijk om de links te sorteren. Standaard worden de links gerangschikt op datum. Als u deze instelling wilt omkeren dan selecteert u "oudste link eerst" in het uitklapmenu.

Aan de onderkant van de pagina vindt u de links die u hebt toegevoegd. Als u de links wilt aanpassen, klikt u op het bewerkicoon. Om een link te verwijderen klikt u op het prullenbakicoon.

## Fabrikanten blok <a href="#modulesvoorextrawinkelfuncties-fabrikantenblok" id="modulesvoorextrawinkelfuncties-fabrikantenblok"></a>

Toont een blok met fabrikanten/merken.

De inhoud van het blok kan op twee manieren worden weergegeven: als een lijst met links of als uitklapmenu. U kunt zelfs beide laten weergeven, waarbij het aantal tekstlinks gelimiteerd wordt en de dropdown-lijst toegang geeft tot de rest.\
Fabrikanten worden alfabetisch weergegeven.

## Mijn account <a href="#modulesvoorextrawinkelfuncties-mijnaccount" id="modulesvoorextrawinkelfuncties-mijnaccount"></a>

Toont een blok met links naar de verschillende pagina's van de klantportal.

## Mijn account blok in de voettekst <a href="#modulesvoorextrawinkelfuncties-mijnaccountblokindevoettekst" id="modulesvoorextrawinkelfuncties-mijnaccountblokindevoettekst"></a>

Dit is hetzelfde als het blok "Mijn account", maar dan specifiek ontworpen voor de voettekst.

## Nieuwe producten blok <a href="#modulesvoorextrawinkelfuncties-nieuweproductenblok" id="modulesvoorextrawinkelfuncties-nieuweproductenblok"></a>

Toont een blok met daarin recent toegevoegde producten, om deze beter zichtbaar te maken. Met dit blok kunt u meer verkeer genereren naar uw nieuwe producten. U kunt het aantal zichtbare links instellen door deze module te configureren.

Standaard wordt een product als nieuw beschouwd als deze in de laatste 20 dagen is toegevoegd. U kunt deze instelling aanpassen op de pagina "Producten" onder het menu "Instellingen".\
Als u geen recente producten hebt, dan geeft dit blok aan dat u uw catalogus niet vaak vernieuwd. Daarom wordt aanbevolen om voor dit blok de optie "Blok altijd weergeven" niet in te schakelen.

## Nieuwsbrief blok <a href="#modulesvoorextrawinkelfuncties-nieuwsbriefblok" id="modulesvoorextrawinkelfuncties-nieuwsbriefblok"></a>

Toont een blok dat gebruikers uitnodig om zich in te schrijven voor uw nieuwsbrief.

In het configuratiescherm, kunt u enkele opties instellen:

* **Stuur een controle e-mail na inschrijving?**. Dit is belangrijk, want het voorkomt dat mensen worden ingeschreven zonder dat ze dat weten.
* **Stuur een bevestigings e-mail na inschrijving?**. Op dezelfde manier wordt de gebruiker nogmaals gewaarschuwd dat hij of zij ingeschreven is.
* **Welkomst waardeboncode**. U kunt nieuwe abonnees bedanken met een waardeboncode. U kunt bijvoorbeeld 10% korting bieden op de volgende bestelling.\
  Om een nieuwe waardeboncode aan te maken gaat u naar de pagina "Winkelwagenregels" onder het menu "Prijsregels". Zie voor meer informatie [Winkelwagenregels](../prijsregels-en-waardebonnen-aanmaken/winkelwagenregels.md).

## Product betalingen logo's blok <a href="#modulesvoorextrawinkelfuncties-productbetalingenlogosblok" id="modulesvoorextrawinkelfuncties-productbetalingenlogosblok"></a>

Toont een blok met betaallogo's.

De configuratiepagina van de module maakt het mogelijk om te kiezen waar u de logo's wilt tonen. Daarom moet u eerst een CMS-pagina aanmaken waar u de betaallogo's kunt plaatsen en een beschrijving kunt geven voor de methoden die u ondersteunt en vanaf het blok linken naar de desbetreffende CMS-pagina.

## Permanente links <a href="#modulesvoorextrawinkelfuncties-permanentelinks" id="modulesvoorextrawinkelfuncties-permanentelinks"></a>

Voegt een blok toe op de frontend dat permanente links naar uw CMS-pagina's toont, zoals de sitemap, contact, etc.

## Product commentaar <a href="#modulesvoorextrawinkelfuncties-productcommentaar" id="modulesvoorextrawinkelfuncties-productcommentaar"></a>

Maakt het mogelijk voor ingelogde klanten of bezoekers om een bericht achter te laten op de productpagina. Commentaar verschijnt op een nieuwe sheet op de productpagina. Ze kunnen hierbij ook een beoordeling geven, tussen 0 en 5 sterren.\
U kunt de beoordelingen beheren vanuit deze module.

Ingelogde gebruikers kunnen ook spam of nutteloze comments melden: als een reactie wordt getoond op de productpagina zijn er twee opties:

* "Was deze commentaar nuttig?" Als de gebruiker klikt op "Nee", dan kunnen andere bezoekers dit zien.
* "Misbruik melden". Als de klant op deze knop klikt, dan gaat de reactie naar de lijst "Gerapporteerde beoordelingen".

Het configuratiescherm geeft u toegang tot enkele secties:

* **Configuratie**.
  * **Alle beoordelingen moeten worden gevalideerd door een personeelslid**. Dit maakt het mogelijk dat spam of beledigingen niet verschijnen op uw site, dit kan namelijk de inhoud van uw website verpesten. In sommige landen bent u verantwoordelijk voor de reacties van anderen.
  * **Laat beoordelingen door gasten toe**. U kunt niet-ingelogde gebruikers toestaan om ook reacties te plaatsen. Wees voorzichtig, want hierdoor kan de hoeveelheid spam toenemen.
  * **Minimale tijd tussen twee beoordelingen van dezelfde gebruiker**. Dit voorkomt spam door bots – of beperkt in ieder geval de hoeveelheid spam.
* **Beoordelingen modereren**. Als u ervoor kiest om de reacties te valideren door uw personeel dan worden ze eerst in deze sectie getoond.
* **Geraporteerde beoordelingen**. Klanten kunnen klikken op de knop "Misbruik melden", hierdoor verschijnt de reactie in deze sectie. U kunt het rapport verwerpen of de reactie verwijderen.
* **Bekijk criteria**. U kunt uw klanten motiveren om reacties achter te laten door enkele criteria op te geven: tekstvelden met enkele ideeën voor een reactie.
  * **Criterium naam**. De naam is zichtbaar voor klanten, dus kies een goede naam.
  * **Toepassingsgebied van het criterium**. U kunt ervoor kiezen om het eveld te laten verschijnen bij alle producten of een beperkt aantal producten.
  * **Actief**. U kunt een criterium te allen tijde uitschakelen.
* **Goedgekeurde beoordelingen**. Dit is waar alle reacties verschijnen die zijn gepubliceerd. U kunt hier ook items verwijderen.

## Producten in dezelfde categorie <a href="#modulesvoorextrawinkelfuncties-productenindezelfdecategorie" id="modulesvoorextrawinkelfuncties-productenindezelfdecategorie"></a>

Op elke productpagina toont de module suggesties met andere producten uit dezelfde categorie. Deze module is met name handig om te ontdekken wat uw winkel te bieden heeft.

Op de configuratiepagina kunt u kiezen of u de andere prijzen al dan niet wilt tonen.

## Product tooltips <a href="#modulesvoorextrawinkelfuncties-producttooltips" id="modulesvoorextrawinkelfuncties-producttooltips"></a>

Toont live notificaties in uw winkel. Deze module toont aan bezoekers wat er realtime gebeurt in uw winkel. Als een klant een productpagina bezoekt, dan kunnen er drie soorten notificaties worden getoond aan de rechterbovenkant van de pagina:

* Het aantal bezoekers dat nu ook deze pagina bekijkt. Het toont het aantal mensen dat deze pagina heeft gezien in de afgelopen 30 minuten. U kunt deze waarde aanpassen.
* De meest recente keer dat dit product is gekocht.
* De meest recente keer dat dit product is toegevoegd aan de winkelwagen.

De eerste optie is altijd handig. De andere twee zijn lastiger: voor een succesvol product is dit handig om te tonen; aan de andere kant wordt sneller duidelijk welke producten minder goed lopen.\
Dit is waarom de optie "Geef geen gebeurtenissen weer die ouder zijn dan" belangrijk is: zorg ervoor dat het een klein getal blijft.

## RSS product feed <a href="#modulesvoorextrawinkelfuncties-rssproductfeed" id="modulesvoorextrawinkelfuncties-rssproductfeed"></a>

Dit maakt het mogelijk om een RSS product feed aan te maken voor de catalogus van uw winkel. Een RSS-feed geeft de laatste content weer van een website.\
Met deze module kunnen loyale klanten gemakkelijk updates krijgen over producten die zijn toegevoegd aan uw catalogus, door deze feed aan hun eigen reader toe te voegen, zonder dat ze zich hoeven in te schrijven voor uw nieuwsbrief. Ook kunnen andere website gemakkelijk uw nieuwe producten op hun pagina tonen. Ook zoekmachine's kunnen van de feed gebruik maken.

In het geval van een multistore-installatie kunt u de nieuwe producten van één winkel tonen, naast de balk van een andere winkel in de RSS Feed Block module.

Asl u liever niet hebt dat uw content voor iedereen beschikbaar is, dan schakelt u deze module uit.

## RSS feed block <a href="#modulesvoorextrawinkelfuncties-rssfeedblock" id="modulesvoorextrawinkelfuncties-rssfeedblock"></a>

Voegt een blok toe dat de RSS-feed weergeeft. Een RSS-feed geeft de laatste content weer van een website.\
&#x20;Met deze module kunnen loyale klanten gemakkelijk updates krijgen over producten die zijn toegevoegd aan uw catalogus, door deze feed aan hun eigen reader toe te voegen, zonder dat ze zich hoeven in te schrijven voor uw nieuwsbrief. Ook kunnen andere website gemakkelijk uw nieuwe producten op hun pagina tonen. Deze module voegt een zichtbaar blok toe aan uw frontoffice. Klanten kunnen hier ook de link vinden naar de RSS-feed.

Deze module heeft drie configuratieopties:

* **Bloktitel**. Geef de blok een begrijpbare naam.
* **Voeg URL toe**. Voer hier niet het adres in van uw winkel.
* **Aantal getoonde RSS feeds**. Normaal toont een RSS feed 10 tot 20 artikelen. U kunt dit beperken tot 5 of minder.

## Informeer een vriend module <a href="#modulesvoorextrawinkelfuncties-informeereenvriendmodule" id="modulesvoorextrawinkelfuncties-informeereenvriendmodule"></a>

Toont een link met de tekst "Informeer een vriend" op productpagina's. Door hier op te klikken wordt er een nieuw venster geopend waar de klant de naam en e-mail van de persoon kan opgeven die hij of zij wil informeren. De e-mail die verstuurd wordt bevat een simpele link naar de productpagina.

Deze module kan belangrijk zijn, omdat u als winkeleigenaar, ervoor wilt zorgen dat uw klanten de mogelijkheid hebben om mond-op-mond-reclame te maken.

## Blok sociaal <a href="#modulesvoorextrawinkelfuncties-bloksociaal" id="modulesvoorextrawinkelfuncties-bloksociaal"></a>

Staat u toe om extra informatie over sociale netwerken toe te voegen, waar uw klanten u kunnen vinden. U kunt de URL's naar uw accounts opgeven:

* **Facebook**. Vermijd uw persoonlijke pagina! Maak een bedrijfspagina aan.
* **Twitter**. Hiervoor geldt hetzelfde als bovenstaand.
* **Uw RSS-URL**. Een RSS-feed die specifieke voor uw winkel is gegenereerd.

## Winkelblok <a href="#modulesvoorextrawinkelfuncties-winkelblok" id="modulesvoorextrawinkelfuncties-winkelblok"></a>

Toont een blok met een link naar de winkelzoeker. Als u geen fysieke locatie hebt waar klanten producten kunnen kopen of op zijn minst ophalen, dan moet u deze module uitschakelen.

Uw lijst met fysieke winkels is beschikbaar op de pagina "Winkelcontacten" onder het menu "Instellingen". Standaard zijn er een paar voorbeeldwinkels ingevoerd die u eerst moet vervangen met uw eigen locaties.

De configuratiepagina laat u een afbeelding kiezen voor het blok.

## Leveranciers blok <a href="#modulesvoorextrawinkelfuncties-leveranciersblok" id="modulesvoorextrawinkelfuncties-leveranciersblok"></a>

Toont een blok met leveranciers

Het blok kan twee typen content weergeven: als lijst met links of als uitklapmenu. Het kan zelfs beide weergeven, waarbij de tekstlinks gelimiteerd zijn en het uitklapmenu onbeperkt.

Leveranciers worden alfabetisch getoond.

## Tags blok <a href="#modulesvoorextrawinkelfuncties-tagsblok" id="modulesvoorextrawinkelfuncties-tagsblok"></a>

Elk product kan tags hebben op de productpagina. Ze helpen bij het categoriseren van producten, maar deze module maakt tags zelfs nog nuttiger door een blok te tonen in één van de kolommen van het thema, waar de populairste tags worden getoond.

Op de configuratiepagina kunt u aangeven hoeveel tags zouden moeten verschijnen.

## Themaconfiguratie <a href="#modulesvoorextrawinkelfuncties-themaconfiguratie" id="modulesvoorextrawinkelfuncties-themaconfiguratie"></a>

Helpt u bij het configureren van sommige onderdelen van uw thema.

De configuratiepagina van deze module heeft twee functies.

Als eerste, geeft het u directe links naar de meest gebruikte frontoffice-instellingen: met deze module kunt u een aantal functies in- of uitschakelen. U kunt ook de Live Edit functie opvragen.

Als tweede, maakt de Themaconfigurator het mogelijk om gemakkelijk afbeeldingen met links toe te voegen aan haken. Elke beschikbare taal heeft zijn eigen instellingen.

## Best-verkochte-producten-blok <a href="#modulesvoorextrawinkelfuncties-best-verkochte-producten-blok" id="modulesvoorextrawinkelfuncties-best-verkochte-producten-blok"></a>

Voegt een blok toe met daarin de best-verkochte producten.

De configuratiepagina maakt het mogelijk om in te stellen of het blok nog steeds getoond moet worden als er geen producten zijn of als er nog geen product is verkocht.

## Horizontaal top menu <a href="#modulesvoorextrawinkelfuncties-horizontaaltopmenu" id="modulesvoorextrawinkelfuncties-horizontaaltopmenu"></a>

Voegt een nieuw horizontaal top menu toe aan uw winkel.

Dit is een belangrijke module: het voegt een nieuw blok toe aan de onderkant van de header waar u links kunt tonen naar de verschillende categorieën en pagina's in uw winkel.\
Dit is erg nuttig, want het helpt uw klanten bij het navigeren. U kunt simpele links met menu's en submenu's toevoegen.

De sectie "Top menu links" helpt u bij het bouwen van een menu.

## Gebruikersinformatie blok <a href="#modulesvoorextrawinkelfuncties-gebruikersinformatieblok" id="modulesvoorextrawinkelfuncties-gebruikersinformatieblok"></a>

Voegt een blok toe dat informatie over de klant toont:

* Link naar zijn of haar wagen, met een kort overzicht van de inhoud.
* Link naar het klantaccount.
* Link om uit te loggen.

## Bekeken producten <a href="#modulesvoorextrawinkelfuncties-bekekenproducten" id="modulesvoorextrawinkelfuncties-bekekenproducten"></a>

Toont de laatste producten die een klant heeft bekeken. U kunt het aantal producten dat wordt getoond instellen.

## Verlanglijst blok <a href="#modulesvoorextrawinkelfuncties-verlanglijstblok" id="modulesvoorextrawinkelfuncties-verlanglijstblok"></a>

Voegt een link met de naam "Toevoegen aan Verlanglijst". Ingelogde gebruikers kunnen en verlanglijst aanmaken in uw winkel en deze versturen als link naar hun vrienden. Een klant kan veel verlanglijsten aanmaken.

De module voegt ook een "Verlanglijst"-blok toe aan elke pagina van de winkel, die alleen de klant kan zien. Het blok is daar, zodat de klant precies kan zien wat er in zit. Het blok voegt ook de link "Mijn verlanglijsten" toe aan de winkel.

De configuratiepagina van de module maakt het mogelijk om de lijsten van de klanten te bekijken: selecteer hiervoor een klant uit het uitklapmenu en bekijk de lijsten.
