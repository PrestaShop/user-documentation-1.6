# Catalogus prijsregels

Catalogus prijsregels maken het voor u mogelijk om prijsreducties in te stellen per categorie, fabrikant, leverancier, attribuut of kenmerk. Zoals de naam suggereert, zorgt dit type regels dat het geld voor een bepaalde productenreeks; het kan niet worden gebruikt voor een enkel product. Als u korting wilt toepassen op een enkel product, dan moet u een winkelwagenregel aanmaken of een specifieke prijs (tijdens het bewerken van een product, het tabblad "Prijzen").

U kunt bijvoorbeeld een regel instellen dat ervoor zorgt dat Spaanse klanten, die bij de groep "Goede klanten" horen 10% korting krijgen op elektronica en producten van Sony in de eerste week van juli.

De pagina "Catalogus prijsregels" geeft al uw huidige regels weer, welke u kunt bewerken of verwijderen door te klikken op de iconen in de statuskolom. Als u een regel wilt uitschakelen, dan verandert u de einddatum naar gisteren.

## Een nieuwe catalogus prijsregel aanmaken <a href="#catalogusprijsregels-eennieuwecatalogusprijsregelaanmaken" id="catalogusprijsregels-eennieuwecatalogusprijsregelaanmaken"></a>

Het aanmaakformulier heeft twee secties die ervoor zorgen dat u precies de regels aanmaakt die u wilt.

### Specifieke prijsregels <a href="#catalogusprijsregels-specifiekeprijsregels" id="catalogusprijsregels-specifiekeprijsregels"></a>

Het eerste formulier is gemakkelijk te begrijpen.

![](../../../.gitbook/assets/40534166.png)

Dit is waar u kunt instellen wie van deze regel profiteren, wat de korting moet zijn en andere eigenschappen.

* **Naam**. De naam is publiek, dus zorg voor een toepasselijke naam.
* **Winkel**. _Alleen multistore-modus_. De regel geldt voor klanten van een specifieke winkel. Alleen beschikbaar wanneer u minstens twee winkels hebt.
* **Valuta**. De regel geldt voor klanten die betalen met een specifieke valuta.
* **Land**. De regel geld voor klanten uit een specifiek land.
* **Groep**. De regel geldt voor klanten die bij een specifieke klantengroep behoren.
* **Vanaf aantal**. De regel wordt toegepast als minstens dit aantal producten overeenkomt.
* **Prijs (excl. btw)**. De nieuwe prijs voor het product. Hier kunt u de publieke prijs instellen als het product overeenkomt met de regels. Standaard wordt de basisprijs getoond.
* **Van** en **Tot**. De regels gelden in dit tijdsframe.
* **Kortings type**. De korting kan een geldbedrag zijn maar ook een percentage.
* **Korting met of zonder btw**. De korting kan met of zonder btw zijn.
* **Korting**. De waarde voor de korting. Afhankelijk van het kortingstype is dit "€10" (afhankelijk van standaardvaluta) of "10%".

U kunt natuurlijk al deze regels combineren.

### Voorwaarden <a href="#catalogusprijsregels-voorwaarden" id="catalogusprijsregels-voorwaarden"></a>

De voorwaardensectie is waar u alle producten kunt kiezen waarvoor de catalogus prijsregels gelden. Dit verschijnt alleen wanneer u klikt op "Voeg een nieuwe voorwaardengroep toe".

![](../../../.gitbook/assets/40534167.png)

Voorwaarden zijn gebouwd rondom voorwaardengroepen. Dit betekent dat de data uit de sectie erboven toegepast kunnen worden op veel verschillende productreeksen.\
Voorwaarden zijn gegroepeerd op een alomvattende manier: alle voorwaarden van de groep moeten van toepassing zijn voordat de catalogus prijsregels van toepassing zijn. Vanwaar de "en".\
Dat terwijl de voorwaardengroepen exclusief zijn: alleen één groep moet van toepassing zijn, voordat de catalogus prijsregels worden toegepast. Vanwaar de "of".

De standaard voorwaardengroep is leeg. U kunt voorwaarden toevoegen door gebruik te maken van de dropdown-menu's aan de onderkant van de sectie.

* Kies een categorie of een ander type selectie en klik daarna op de knop "Voorwaarde toevoegen".
* De voorwaarde verschijnt in de voorwaardengroep. U kunt zoveel voorwaarden toevoegen als u wilt.
* Zodra een groep is voltooid en u een nieuwe groep wilt aanmaken, klikt u op de knop "Voeg een nieuwe voorwaardengroep toe". Een nieuwe groep verschijnt hierna, welke u op dezelfde manier kunt invullen.

Standaard worden nieuwe voorwaarden toegevoegd aan de groep die voor het laatst is aangemaakt. Als u nieuwe voorwaarden wilt toevoegen aan een vorige groep, klikt u op de groep om deze te markeren en uw voorwaarden toe te voegen.

U kunt momenteel een voorwaardengroep niet verwijderen
