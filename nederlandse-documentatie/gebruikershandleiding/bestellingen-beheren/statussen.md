# Statussen

Het hebben van verschillende bestel- en retourstatussen zorgt ervoor dat u gemakkelijk bestellingen en retouren kunt verwerken en houdt u de klant op de hoogte van de voortgang van hun aankoop.

De verschillende statussen zijn zichtbaar en kunnen bewerkt worden op de pagina "Statussen" onder het menu "Bestellingen".

![](../../../.gitbook/assets/40534096.png)

De pagana toont een lijst van de huidig geregistreerde bestelstatussen, samen met:

* Hun opvallende kleur: bestaande statussen hebben kleuren waarmee u snel kunt bepalen of er iets aan de hand is met een bestelling.
* Hun iconen.
* De koppeling met PrestaShop-functies (hieronder slechts enkele voorbeelden):
  * Zou de klant een e-mail moeten ontvangen wanneer de bestelling een bepaalde status bereikt?
  * Is het pakket bij deze status geleverd?
  * Is het bij deze status mogelijk voor de klant om een PDF-versie van de factuur te downloaden?
* De naam van hun e-mailsjabloon: u kunt deze sjablonen aanpassen, taal voor taal, op de pagina "Vertalingen" onder het menu "Localisatie". In de sectie "Vertalingen aanpassen" op die pagina kiest u "E-mail template vertalingen" uit het dropdown-menu, en klikt u op de taalcode van welke u de sjablonen wilt aanpassen.
* Hun actieknoppen: "Wijzigen" en "Verwijderen".

De retourstatuslijst heeft minder informatie, omdat die statussen slechts labels zijn zonder enige impact op de bestelling.

![](../../../.gitbook/assets/40534098.png)

## Een nieuwe bestelstatus aanmaken <a href="#statussen-eennieuwebestelstatusaanmaken" id="statussen-eennieuwebestelstatusaanmaken"></a>

U kunt een nieuwe status aanmaken met de knop "Voeg een nieuwe bestellingsstatus toe" aan de bovenkant. Een nieuw formulier wordt geopend.

![](../../../.gitbook/assets/40534099.png)

Vul het formulier in:

* **Statusnaam**. Hou deze kort en onderscheidend.
* **Icoon**. U kunt elk 16\*16px icoon gebruiken; bijvoorbeeld de mooie en gratis set: [http://www.famfamfam.com/lab/icons/silk/](http://www.famfamfam.com/lab/icons/silk/).
* **Kleur**. U moet ernaar streven om de statuskleur te passen binnen het huidige kleurschema (mits dat mogelijk is). De standaardkleuren zijn:
  * Rood/Oranje: geannuleerde of terugbetaalde bestellingen,
  * Karmozijnrood (rood): betalingsfout,
  * Blauw: bestellingen die wachten op betaling,
  * Lichtgroen: betaalde bestellingen,
  * Donkergroen: afgeleverde bestellingen,
  * Paars: verzonden bestellingen,
  * Roze: bestellingen in backorder.
* Opties:
  * **Beschouw de bijbehorende bestelling als gevalideerd**. Wanneer dit is ingeschakeld, dan markeert dit alle geassocieerde bestellingen als "betaald" en geeft ze dezelfde status.
  * **Sta een klant toe PDF-versies van zijn/haar facturen te downloaden en te bekijken**. Wanneer dit is uitgeschakeld, moet u zelf de factuur verzenden.
  * **Verberg deze status in alle klantbestellingen**. Dit maakt het mogelijk om interne statussen aan te maken, voor u en uw team. Klanten zien dit niet terug in hun overzicht.
  * **Verzend een e-mail naar de klant wanneer de bestellingstatus is veranderd**. Wanneer dit is ingeschakeld verschijnt er een dropdown-menu waarin u de e-mailtemplate kunt kiezen.
  * **Factuur als bijlage toevoegen aan e-mail**. De klant ontvangt de factuur als bijlage, zodra de status wijzigt.
  * **Pakbon als bijlage toevoegen aan e-mail**. De klant ontvangt de pakbon als bijlage, zodra de status wijzigt.
  * **Zet de bestelling op verzonden**. Wees voorzichtig: zodra een bestelling is gemarkeerd als "verzonden", dan kan het niet op de vorige status worden gezet.
  * **Zet de bestelling op betaling ontvangen**. Hetzelfde geldt hier: zodra een bestelling is gemarkeerd als "betaald", dan kan het niet worden teruggezet op de vorige status.
  * **Toon afleverings PDF**. Toont de pakbon.

## Een nieuwe retourstatus aanmaken <a href="#statussen-eennieuweretourstatusaanmaken" id="statussen-eennieuweretourstatusaanmaken"></a>

U kunt een nieuwe retourstatus aanmaken met de knop "Voeg een nieuwe retourstatus toe" aan de bovenkant. Een nieuw formulier wordt geopend.

![](../../../.gitbook/assets/40534100.png)

Het heeft slechts twee velden:

* **Statusnaam**. Kies de gewenste naam.
* **Kleur**. Stel de kleur in.

Vergeet niet uw wijzigingen op te slaan.
