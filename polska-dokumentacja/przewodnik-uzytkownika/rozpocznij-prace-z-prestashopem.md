# Rozpocznij pracę z PrestaShopem

Od wersji 1.6.0.11 PrestaShopa każda nowa instalacja posiada domyślnie aktywowany moduł OnBoarding. Ten moduł został stworzony od zera, aby pomóc nowym użytkownikom na szybkie zapoznanie się z back-officem przeprowadziwszy ich przez prostą personalizację aż do uruchomienia sklepu. Kolejne kroki pokrywają takie tematy, jak dodawanie produktów do katalogu, konfiguracja metod płatności i wybór domyślnych opcji dostawy. Wszystko to odbywa się w przyjaznym dla użytkownika panelu.

Jeśli już znasz dobrze back-office PrestaShopa, to powinieneś wyłączyć ten moduł:

1. Idź na stronę Moduły.
2. Odnajdź moduł "OnBoarding".
3. Wyłącz go.

## Jak działa moduł <a href="#rozpocznijpracezprestashopem-jakdzialamodul" id="rozpocznijpracezprestashopem-jakdzialamodul"></a>

Nie można przegapić tego modułu: to pierwsza rzecz, którą widzisz na górze każdej strony back-office przed jej zawartością.

![](<../../.gitbook/assets/30244865 (2).png>)

Od pierwszej chwili można zrozumieć jak działa moduł: w kilku krokach przeprowadza Cię poprzez ustawienia i ich opcje.

Naciśniecie "Let's start!" aktywuje cały proces, który można przerwać w dowolnym momencie i dokończyć później. Ten proces jest podzielony pomiędzy oknem, które znajduję się u góry stron back-officu, gdzie znajdują się instrukcje dotyczące kolejnych kroków, a głównym interfejsem strony, gdzie powinno się wykonywać powyższe instrukcje.

## Krok 1: Personalizacja twojego sklepu <a href="#rozpocznijpracezprestashopem-krok1-personalizacjatwojegosklepu" id="rozpocznijpracezprestashopem-krok1-personalizacjatwojegosklepu"></a>

Pierwszy krok pozwala Ci na spersonalizowanie Twojego sklepu. Można to uczynić dzięki instalacji nowego szablonu i dodaniu logo Twojego sklepu.

![](<../../.gitbook/assets/30244866 (2).png>)

W tle moduł przenosi Cię z aktualnej strony na stronę ustawień Szablonów. Naciśnij ""OK, take me to my theme", aby ukryć okno modułu i pracować bezpośrednio nad szablonem: możesz zmienić aktualny szablon na ten, który jest już dostępny, albo pobrać nowy ze sklepu PrestaShopa: [http://addons.prestashop.com/](http://addons.prestashop.com/)

Po zainstalowaniu i aktywacji nowego szablonu, powinieneś spędzić nieco czasu w ustawieniach Szablonów, aby sprawdzić wszelkie dostępne opcje i upewnić się , że są one poustawiane tak, jak chcesz.

Kiedy skończysz personalizować sklep, naciśnij na przycisk modułu "I'm done, take me to the next step", aby przejść dalej.

## Krok 2: Dodawanie produktów do katalogu <a href="#rozpocznijpracezprestashopem-krok2-dodawanieproduktowdokatalogu" id="rozpocznijpracezprestashopem-krok2-dodawanieproduktowdokatalogu"></a>

Drugi krok przeniesie Cię do serca Twojego sklepu: produktów, które sprzedajesz.

![](<../../.gitbook/assets/30244867 (2).png>)

Naciśnij "OK, go to my catalog", aby zniknęło okno modułu. Strona back-office przedstawia obecnie formularz produktu. Przejdź przez dostępne pola oraz zakładki po lewej i nie krępuj się naciskać na przycisk pomocy, aby dowiedzieć się więcej o możliwościach, które oferuje PrestaShop.

Utwórz kilka produktów, mogą być nieprawdziwe, aby poznać dobrze w jaki sposób funkcjonuje interfejs. Następnie, jeśli jesteś pewien swojej wiedzy, możesz zacząć wprowdzać prawdziwe produkty.

Gdy skończysz je dodawać, naciśnij na przycisk "I'm done, take me to the next step", aby przejść dalej.

## Krok 3: Ustawianie metod płatności <a href="#rozpocznijpracezprestashopem-krok3-ustawianiemetodplatnosci" id="rozpocznijpracezprestashopem-krok3-ustawianiemetodplatnosci"></a>

Trzeci krok jest najważniejszy: jeśli nie ustawisz metod płatności, to nie otrzymasz  pieniędzy za sprzedane produkty!

![](<../../.gitbook/assets/30244868 (2).png>)

Naciśnij na przycisk "Show me payment methods, aby ukryć okno modułu. ostaniesz przeniesiony na stronę ustawień płatności, gdzie będzie przedstawionych kilka dostępnych metod.

Te dostępne domyślnie, nie wymagają podania konta, ale miej na uwadze fakt, że wysyłka opóźni się dopóki nie potwierdzisz otrzymywania wpłaty: przelew bankowy oraz czeki wymagają ręcznego sprawdzenia płatności oraz zatwierdzenia zamówienia.

PrestaShop poleca wiele metod płatności, które przedstawiają moduły, które można zainstalować. Te, które się tam znajdują, są bezpieczne, znane i wspierane przez PrestaShopa. Zależą one również od tego, gdzie jest zainstalowany Twój sklep: amerykański sprzedawca nie będzie miał tych samych metod dostępnych, co polski. Wybierz te, gdzie masz już konto, albo te, z którymi chcesz pracować i skonfiguruj moduł podając informacje o koncie. Możesz mieć tyle metod płatności, ile potrzebujesz.

Poniżej tej sekcji, możesz określić ograniczenia dotyczące płatności na podstawie walut, grup klientów i krajów. Dokonaj przemyślanego wyboru, ponieważ te restrykcje mogą uniemożliwić klientom skorzystanie z pewnych metod płatności, albo w ogóle uniemożliwić zakup!

Gdy skończysz, naciśnij na przycisk "I'm done, take me to the next step", aby przejść dalej

## Krok 4: Ustawianie metod wysyłki  <a href="#rozpocznijpracezprestashopem-krok4-ustawianiemetodwysylki" id="rozpocznijpracezprestashopem-krok4-ustawianiemetodwysylki"></a>

Czwarty krok jest także bardzo ważny: jeśli nie określisz opcji wysyłki, to klienci nie będą mogli zapłacić Ci za koszty przesyłki. Jeśli sprzedajesz wyłącznie produkty wirtualne (PDF etc), to nie ma potrzeby wprowadzania tych danych, ale jeśli sprzedajesz prawdziwe produkty, to musisz określić swoich przewoźników.

![](<../../.gitbook/assets/30244869 (2).png>)

Naciśnij na przycisk "Let's see about shipping", aby schować okno modułu. Zostaniesz przeniesiony na stronę ustawień przewoźników. Da Ci ona dwie możliwości: dodanie ręczne przewoźnika, albo instalację modułu przewoźnika.

Jeśli sprzedajesz wyłącznie produkty wirtualne, naciśnij "Skip Tutorial"

Dodawanie nowego przewoźnika odbywa się za pomocą wygodnego formularza, który pomoże Ci wszystko poustawiać począwszy od nazwy, miejsc dostawy po wagę, rozmiary i koszty.

Możesz preferować szybszą metodę w postaci instalacji odpowiedniego moduł. Kilka znajduje się domyślnie na stronie głównej, ale znajdziesz więcej na stronie "Moduły". Zainstaluj tego, z którym masz podpisaną umowę i skonfiguruj moduł wprowadzając odpowiednie informacje.

Gdy skończysz, naciśnij na przycisk "I'm done, take me to the next step", aby przejść dalej

## Gotowe! <a href="#rozpocznijpracezprestashopem-gotowe" id="rozpocznijpracezprestashopem-gotowe"></a>

To niemal wszystko!

![](<../../.gitbook/assets/30244870 (2).png>)

Przeszedłeś przez najważniejsze kroki konfiguracji Twojego sklepu. Istnieje wiele innych, ale te są niezbędne w sprzedaży internetowej.

Naciskając "Launch" zakończysz działanie instrukcji modułu i otrzymasz informację o rakiecie wznoszącej się u niebu.

Zanim wyłączysz tryb konserwacji sklepu i udostępnisz go wszystkim na Internecie, możesz chcieć się powstrzymać na chwilę i sprawdzić pozostałe ustawienia back-office, upewniając się, że wszystko jest tak, jak należy. Jeśli tak, to nie naciskaj na przycisk "Launch", tylko naciśnij na krzyżyk, który zamknie okno modułu.

Gdy wszystko już poustawiasz, idź na stronę ustawień konserwacji i uruchom swój sklep. Gotowe! Powodzenia w Twoich podbojach sieci! Rozpocznij je za pomocą ostatniego okna tego modułu ogłaszając w mediach społecznościowych uruchomienie Twojego sklepu.

![](<../../.gitbook/assets/30244871 (2).png>)

Gdy skończysz, moduł nie pojawi się więcej w Twoim back-office.
