# Moduły Funkcjonalności Front-Office

Wiele z tych modułów jest zainstalowanych domyślnie, jeśli jakieś z funkcjonalności PrestaShopa nie są przydatne, możesz je ta wyłączyć.

## Blok Banera <a href="#modulyfunkcjonalnoscifront-office-blokbanera" id="modulyfunkcjonalnoscifront-office-blokbanera"></a>

Wyświetla baner u góry Twojej strony głównej (w zależności od Twoich ustawień sklepu).\
Stwórz bardzo szeroki baner podczas gdy zawartość utrzymuj wycentrowaną, tak aby baner mógł być przystosowany do wielu urządzeń.

## Blok Koszyka <a href="#modulyfunkcjonalnoscifront-office-blokkoszyka" id="modulyfunkcjonalnoscifront-office-blokkoszyka"></a>

Wyświetla produkty, które twoi klienci dodali do koszyka na wszystkich stronach. Odwiedzający mogą widzieć ich wybór podczas zakupów, zmienić ilość zamawianych produktów i dodać/odjąć kupon. Naciskając na koszyk mogą przejrzeć Podsumowanie ich koszyka z wyszczególnionymi produktami i ich ilościami.

Możesz skonfigurować koszyk, aby używał technologii Ajax, co oznacza, że jakakolwiek zmiana będzie widoczna natychmiast, a nie po odświeżeniu strony. Ustawienia Ajax nie są kompatybilne ze wszystkimi szablonami, upewnij się i przetestuj więc czy Ajax funkcjonuje z Twoim szablonem.

Możesz ustawić także maksymalną ilość produktów, którą będzie wyświetlana w koszyku.

## &#x20;Blok Kategorii <a href="#modulyfunkcjonalnoscifront-office-blokkategorii" id="modulyfunkcjonalnoscifront-office-blokkategorii"></a>

Wyświetla listę kategorii twojego sklepu.

\
&#x20;Istnieje kilka możliwości konfiguracji:

* **Maksymalna głębokość:** Jeśli posiadasz dużą ilość kategorii, z długimi nazwami, możesz chcieć nie przełamywać wyglądu strony i ograniczyć ilość wyświetlanych podkategorii.
* **Dynamicznie:** Jeśli włączone, podkategorie są domyślnie ukryte i klient może wybrać, czy je wyświetlać. To świetna funkcja która oszczędza miejsca i powstrzymuje zaśmiecanie przestrzeni szablonu. Jeśli wyłączone, to moduł wyświetla wszystkie kategorie i ich podkategorie.
* **Sortuj:** Przeważnie powinno się trzymać kategorie w porządku alfabetycznym, ale możesz również sortować według pozycji, aby wypromować poszczególne kategorie.
* **Ilość kolumn stopki:** Pozwala Ci na określenie ilości kolumn w bloku "Kategoria" na stopce strony.

## &#x20;Blok CMS <a href="#modulyfunkcjonalnoscifront-office-blokcms" id="modulyfunkcjonalnoscifront-office-blokcms"></a>

Moduł ten dodaje blok z kilkoma linkami CMS\
\
&#x20;Pierwsza część konfiguracji modułu posiada jedną opcję:

* &#x20;**Konfiguracja Bloku CMS:** Możesz wyświetlić zawartość CMS albo w prawej, albo w lewej kolumnie sklepu. Możesz edytować zawartość istniejącej strony naciskając przycisk "Edytuj", albo dodać nowe bloki z zawartością wybierając przycisk "Nowy blok".

&#x20;Druga część strony to: "Konfiguracja poszczególnych linków w stopce" i posiada 4 opcje:

* **Wyświetl różne linki i informacje w Stopce**. możesz wybrać aby nie wyświetlać żadnej strony CMS w stopce odznaczając to ustawienie.
* **Łącza w stopce.** Strony CMS zapisane tutaj pojawiają się w stopce strony. Tutaj często właściciele umieszczają strony dotyczące Warunków sprzedaży informacji o wysyłce itp.
* **Informacje w stopce.** Możesz dodać jedną linię lub paragraf tekstu, który wyświetli się poniżej linków w stopce.
* **Wyświetla "Wspierany przez PrestaShop" w stopce**. To dodaje linię w stopce z linkiem do strony PrestaShop. Zwróć uwagę, że ten link pojawi się pomiędzy Linkami stopki a tekstem informacyjnym.

Jeśli usuniesz tekst ze stopki PrestaShop może wyświetlić ostrzeżenie "Wpisz tekst stopki dla języka domyślnego"\
&#x20;Dzieje się tak, ponieważ kiedy wprowadzisz tekst po raz pierwszy do stopki, powiela się on we wszystkich dostępnych językach strony. Kiedy usuniesz tekst, musisz go również usunąć dla wszystkich dostępnych języków: najpierw usuń go dla tekstu domyślnego, następnie wybierz język z menu obok pola tekstowego i usuń ponownie zawartość pola. Zrób tak dla każdego dostępnego języka, a po skończeniu zachowaj zmiany, PrestaShop nie powinien więcej pokazywać ostrzeżenia.

## &#x20;Blok informacji kontaktowych <a href="#modulyfunkcjonalnoscifront-office-blokinformacjikontaktowych" id="modulyfunkcjonalnoscifront-office-blokinformacjikontaktowych"></a>

Pozwala na wyświetlenie dodatkowych informacji o obsłudze klienta:

* **Numer telefonu.** Tutaj podaj dedykowany numer kontaktowy do obsługi klienta, jeśli nie posiadasz tej usługi pozostaw to pole puste.
* **Adres e-mail.** Tutaj dodaj dedykowany adres e-mail do obsługi klienta.

Ta informacja pojawia się domyślnie w stopce.

## Blok informacji kontaktowych (o firmie) <a href="#modulyfunkcjonalnoscifront-office-blokinformacjikontaktowych-ofirmie" id="modulyfunkcjonalnoscifront-office-blokinformacjikontaktowych-ofirmie"></a>

Ten moduł pozwala umieścić informacje kontaktowe sklepu:

* **Nazwa firmy.** Nazwa Twojej firmy może różnić się od nazwy sklepu. Wprowadzenie pełnej nazwy wzmacnia zaufanie do Twojej marki.
* **Adres**. Adres Twojego biura, albo siedziby sklepu. Nie podawaj swojego prywatnego adresu. To pole możesz zawsze zostawić puste.
* **Numer telefonu.** Numer kontaktowy, nie konieczne ten sam co do obsługi klienta.
* **Adres e-mail.** Podaj adres firmowy, na który chcesz przyjmować jakąkolwiek korespondencję.

Te informacje domyślnie pojawiają się w stopce.

## Cross-selling (Sprzedaż krzyżowa) <a href="#modulyfunkcjonalnoscifront-office-cross-selling-sprzedazkrzyzowa" id="modulyfunkcjonalnoscifront-office-cross-selling-sprzedazkrzyzowa"></a>

Wyświetla blok "Klienci, którzy zakupili ten produkt, kupili również..." na każdej stronie. Możesz określić ilość wyświetlanych produktów (domyślnie ustawione jest 10).

## Blok walut <a href="#modulyfunkcjonalnoscifront-office-blokwalut" id="modulyfunkcjonalnoscifront-office-blokwalut"></a>

Dodaje do wyglądu możliwość wybierania przez klienta rodzaju waluty, w której mają pojawiać się ceny produktu, oraz według jakiej waluty dokonają zamówienia. Ten blok pojawia się w nagłówku sklepu i pokazuje wyłącznie waluty zainstalowane. Aby dodać waluty idź na stronę "Waluty" menu "Lokalizacja".

## Własny blok informacyjny CMS <a href="#modulyfunkcjonalnoscifront-office-wlasnyblokinformacyjnycms" id="modulyfunkcjonalnoscifront-office-wlasnyblokinformacyjnycms"></a>

Dodaje blok informacyjny dla Twoich klientów pobrane ze stron CMS.

Domyślnie są ustawione dwa bloki, każdy z możliwością edytowania zawartości. Naciśnij go i przejdziesz do edytora, gdzie możesz wprowadzić podstawowe informacje dotyczące Twojej strony. Edytor posiada tryb HTML, który pozwoli Ci na dodanie niestandardowych tagów, oraz możliwość stylizowania tekstu za pomocą CSS.

## Blok Ochrona danych osobowych <a href="#modulyfunkcjonalnoscifront-office-blokochronadanychosobowych" id="modulyfunkcjonalnoscifront-office-blokochronadanychosobowych"></a>

Dodaje blok z informacją o ochronie danych osobowych. Na stronie konfiguracji możesz wprowadzić tekst z informacjami dotyczącymi ochrony danych osobowych.\
To ważny tekst, który bywa również ważny dla klientów i który wzmacnia wizerunek Twojej marki, postaraj się wprowadzić swój autorski tekst, który stosuje się do litery aktualnie obowiązującego prawa, zamiast przekopiowywać treść z innego sklepu.

## Blok Bezpieczeństwo <a href="#modulyfunkcjonalnoscifront-office-blokbezpieczenstwo" id="modulyfunkcjonalnoscifront-office-blokbezpieczenstwo"></a>

Ten moduł dodaje informacje, które powinny wzmocnić poczucie bezpieczeństwa wśród Twoich klientów. Blok jest widoczny w stopce domyślnego szablonu.

* **Zwrot pieniędzy.** Umieść warunki zwrotu pieniędzy w przypadku niezadowolenia klienta z zakupu, albo niezgodności produktu z opisem.
* **Wymiana wewnątrz sklepowa**. Tekst powinien wytłumaczyć klientowi, gdzie i jak może zwrócić/dostarczyć towar osobiście aby dokonać wymiany/naprawy. Jeśli nie posiadasz sklepu fizycznego, zdecydowanie usuń tę część.
* **Płatność przy dostawie.** Klient płaci za przesyłkę przy odbiorze. Nie poleca się tej opcji małym sklepom.
* **Bezpłatna dostawa.** Tu możesz umieścić informacje dotyczące warunków darmowej dostawy.
* **W 100% bezpieczna płatność.** Zazwyczaj polegasz na serwisach płatności zewnętrznych takich jak PayPal, Moneybookers, i oni zapewniają bezpieczeństwo transakcji, tak więc możesz o tym tutaj napisać i wymienić informacje dotyczące bezpieczeństwa transakcji.

To są tylko proste strony: Nie posiadają żadnej domyślnej zawartości. To do Ciebie należy (i twojego działu prawnego) wypełnienie poszczególnych części tekstem.\
Możesz edytować poszczególne strony, ale także możesz je usuwać i dodawać według Twoich potrzeb.

## Blok Facebook Like <a href="#modulyfunkcjonalnoscifront-office-blokfacebooklike" id="modulyfunkcjonalnoscifront-office-blokfacebooklike"></a>

Wyświetla blok na stronie głównej z linkiem do strony Facebooka twojego sklepu, a także przycisk "Like" oraz zdjęcia osób, które polubiły Twoją stronę.

## Blok Udostępnij na Facebooku <a href="#modulyfunkcjonalnoscifront-office-blokudostepnijnafacebooku" id="modulyfunkcjonalnoscifront-office-blokudostepnijnafacebooku"></a>

Dodaje blok, który wyświetla "Udostępnij na Facebooku" na stronach produktów. Naciśnięcie odsyła do konta klienta na Facebooka z wypełnionym linkiem do produktu.

## Ulubione produkty <a href="#modulyfunkcjonalnoscifront-office-ulubioneprodukty" id="modulyfunkcjonalnoscifront-office-ulubioneprodukty"></a>

Dodaje link "Dodaj ten produkt do moich ulubionych" na stronie każdego produktu, jest to widoczne tylko dla zalogowanych klientów. Mogą Oni później dostać się do listy ich ulubionych produktów na istronie ich konta, zakładać "Moje ulubione produkty".

## Polecane produkty na stronie głównej <a href="#modulyfunkcjonalnoscifront-office-polecaneproduktynastronieglownej" id="modulyfunkcjonalnoscifront-office-polecaneproduktynastronieglownej"></a>

Za pomocą tego modułu, możesz wybrać, które produkty chcesz promować na stronie głównej.

Na stronie konfiguracji możesz określić liczbę promowanych produktów. Po zachowaniu tej wartości przejdź do wskazanych produktów i zaznacz, aby produkt był widoczny i dodatkowo widoczny w kategorii "Home" (nie usuwaj go z jego oryginalnej kategorii). Zachowaj zmiany, a produkt powinien pojawić się na stronie głównej. Powtórz tę czynność dla każdego promowanego produktu z osobna.

## Home Editorial (Editorial) <a href="#modulyfunkcjonalnoscifront-office-homeeditorial-editorial" id="modulyfunkcjonalnoscifront-office-homeeditorial-editorial"></a>

Dodaje blok w centralnej kolumnie Twojej strony z obrazkiem ponad tekstem, obydwa możesz edytować konfigurując moduł.\
Możesz również przemieszczać ten blok korzystając z Edycji na Żywo.\
Strona główna to pierwsza strona, którą będą odwiedzać odwiedzający Twój sklep. Tak więc upewnij się, że tekst oraz grafika są efektowne i przyjemne, a ponadto aktualizuj ją regularnie. Upewnij się również, że przetłumaczyłeś wszystko na pozostałe języki dostępne w Twoim sklepie.

## Slider zdjęć na głównej stronie <a href="#modulyfunkcjonalnoscifront-office-sliderzdjecnaglownejstronie" id="modulyfunkcjonalnoscifront-office-sliderzdjecnaglownejstronie"></a>

Ten moduł dodaje slider zdjęć na stronie głównej, gdzie możesz określić zbiór zdjęć ,które wyświetlane będą po sobie w sposób animowany.

Strona konfiguracji jest podzielona na dwie części:

* **Ustawienia.** W tym miejscu możesz ustawić rozmiar bloku, interwał pomiędzy zdjęciami i czy slider ma być zapętlony, czy nie.
* **Lista slajdów.** Możesz ustalić kolejność zdjęć poprzez proste przeciągniecie ich i upuszczenie. \
  Trzy przyciski pozwalają Ci na włączenie/wyłączenie zdjęcia, edytowania jego ustawień, albo usunięcie go całkowicie ze zbioru.

### Dodawanie/edycja zdjęcia. <a href="#modulyfunkcjonalnoscifront-office-dodawanie-edycjazdjecia." id="modulyfunkcjonalnoscifront-office-dodawanie-edycjazdjecia."></a>

Upewnij się że wszystkie zdjęcia posiadają ten sam rozmiar, i że ten rozmiar odpowiada temu przedstawionemu w ustawieniach bloku.

Naciśnij "Dodaj nowy" (mały krzyżyk po prawej stronie), zostaniesz następnie przeniesiony do nowego okna.

* **Wybierz plik.** Wskaż plik, który ma znaleźć się w slajderze. Zwróć uwagę, że możesz mieć tekst na zdjęciu oraz wskazać język tego tekstu wybierając język. Dodatkowo może to oznaczać, że będziesz mieć osobne zdjęcia dla każdego języka. Ale uważaj, te zdjęcia są powiązane i usunięcie jednego spowoduje usunięcie reszty.
* **Tytuł.** Tytuł pojawia się na liście zdjęć i pomaga Ci w sortowaniu zdjęć
* **URL.** podaj adres, dokąd ma poprowadzić kliknięcie na zdjęcie w sliderze, czy to na stronę produktu, kategorii, czy producenta.
* **Nagłówek.** Tekst alternatywny, który pojawi się w przypadku, kiedy zdjęcie nie mogłoby zostać wyświetlone
* **Opis.** Tekst jaki pojawia się kiedy przycisk myszki najedzie na zdjęcie.
* **Włączony.** Możesz włączyć/wyłączyć dane zdjęcie według potrzeby.

## Blok selekcji języka <a href="#modulyfunkcjonalnoscifront-office-blokselekcjijezyka" id="modulyfunkcjonalnoscifront-office-blokselekcjijezyka"></a>

Dodaje blok do nagłówka strony, za pomocą którego klienci mogą wybrać wersję językową strony. Jeśli chcesz zablokować tę możliwość, to wyłącz ten moduł.

## Blok nakładania filtrów nawigacyjnych <a href="#modulyfunkcjonalnoscifront-office-bloknakladaniafiltrownawigacyjnych" id="modulyfunkcjonalnoscifront-office-bloknakladaniafiltrownawigacyjnych"></a>

Wyświetla blok z filtrami nawigacyjnymi. Filtry pozwalają klientowi na nakładanie dodatkowych filtrów, które coraz bardziej będą zawężać ilość wyświetlanych produktów ze względu na podane kryteria. Do doskonałe narzędzie dla klientów, którzy znają pewne szczegóły tego czego szukają (jak kolor, rozmiar, stan), ale nie są pewni jak go znaleźć.

Podczas konfiguracji modułu przedstawione zostaną 4 części:

* **Indeksy i pamięć podręczna.** Ten moduł opiera się ściśle na  indeksie oraz pamięci podręcznej bazy danych.
* **Szablony filtrów.** Szablon filtrów, to ten rodzaj nawigacji, do której klient ma dostęp.
* **Dodaj nowy szablon.** Możesz zbudować różne szablony, które będą służyć klientom jako baza do tego, co klient zobaczy.
* **Konfiguracja.** Możesz doprecyzować sposoby, według których ten moduł będzie funkcjonować.

### Indeksy i Pamięć podręczna <a href="#modulyfunkcjonalnoscifront-office-indeksyipamiecpodreczna" id="modulyfunkcjonalnoscifront-office-indeksyipamiecpodreczna"></a>

Aby moduł działał prawidłowo, filtry nawigacyjne muszą być aktualizowane o najnowsze produkty, atrybuty, ceny, chyba, że te nigdy się nie zmieniają. Dlatego też powinieneś regularnie przebudowywać index, używając przycisków, które się znajdują w tej części:

* **Indeksuj brakujące ceny.** Dodaje wyłącznie ceny , które się nie znajdowały przedtem w indeksie. Działa szybciej niż kolejny przycisk.
* **Odbuduj cały indeks cen.** Dodaje wszystkie ceny, te już kiedyś zindeksowane i te nowe. O wiele wolniejsze w działaniu od poprzedniego przycisku w przypadku wielu produktów.
* **Zbuduj indeks atrybutów.** Dodaje do indeksu wszystkie atrybuty produktów.
* **Stwórz indeks URL.** Dodaje do indeksu adresy URL do wszystkich produktów.

Powinieneś aktualizować indeks za każdy razem, kiedy dokonujesz zmian w danych dotyczących produktów. Jako że zadanie to może być monotonne, PrestaShop pozwala Ci na zautomatyzowanie wykorzystując Zadania Crona. Dodaj podany URL do zadań i nie będziesz musiał już się tym zajmować.

### Szablony filtrów <a href="#modulyfunkcjonalnoscifront-office-szablonyfiltrow" id="modulyfunkcjonalnoscifront-office-szablonyfiltrow"></a>

Filtry nawigacji opierają się na szablonach, albo grupach kryteriów. Istnieje jeden szablon domyślny "My template", który korzysta ze wszystkich możliwych filtrów.  Powinieneś stworzyć szablony bardziej przystosowane do zawartości.

Możesz mieć tyle szablonów ile potrzebujesz.. Ta część pozwala na ich edycję i usuwanie według potrzeb.

### Dodaj nowy szablon <a href="#modulyfunkcjonalnoscifront-office-dodajnowyszablon" id="modulyfunkcjonalnoscifront-office-dodajnowyszablon"></a>

Kreator szablonów pozwala Ci określić zakres filtrów do których będą mieli dostęp Twoi klienci.

Stworzenie szablonu wymaga wykonania trzech kroków:

1. **Kategorie używane dla tego szablonu.** Możesz stworzyć filtr dla całej strony, albo ograniczonego do wybranych kategorii.\
   Możesz na przykład ustalić, że filtrowanie ceny będzie dostępne w całym sklepie, podczas gdy niektóre kategorie będą posiadać dodatkowe filtry.\
   Jeśli wybierzesz "Rozwiń wszystko", rozwinie się drzewo kategorii, gdzie będziesz mógł oznaczyć konkretne kategorie, dla których filtr powinien być dostępny.\
   Zauważ, że filtry nie są automatycznie nadawane na podkategorie zaznaczonej kategorii: jeśli nie ma produktu  w kategorii "Home", to filtry nie pojawią się tam.
2. **Filtry:** Ilość dostępnych filtrów zależy od zawartości Twojego sklepu. Sześć domyślnych filtrów pojawi się tutaj: ceny, wagi, stany, producenci, dostępności oraz podkategorie. Oprócz tego pojawią się grupy atrybutów dla wszystkich produktów z wybranych kategorii (Wraz z ilością produktów). Włącz wybrane filtry, aby zobaczyć ile filtrów ostatecznie znajdzie się w danym szablonie, możesz też zmieniać ich kolejność na liście co wpłynie również na kolejność ich wyświetlania na stronie.  \
   Każdy filtr posiada dwa rozwijane menu:\

   * **Styl filtra:** Możesz wybrać w jaki sposób filtr wyświetli się klientowi. Wizualizacja zależy od rodzaju filtra.\

     * Numeryczne (cena i waga): check-box, przycisk, lista rozwijana. Tylko check-box pozwala na wielokrotny wybór.
     * alfabetyczny(pozostałe): slider, pole wyszukiwania, lista wartości.
   * **Limit wyników filtra.** Jeśli jakieś z Twoich kategorii mają zbyt duży wybór filtrów, możesz ograniczyć je używając tego ograniczenia.
3. **Nazwa szablonu.** Klienci nie będą widzieć jego nazwy, ale dobra nazwa może przydać się w identyfikacji, kiedy będziesz już mieć wiele szablonów stworzonych w ramach działalności Twojego sklepu.

Pamiętaj, że zachowanie nowego szablonu to nie wszystko, musisz pamiętać zachować cała konfigurację.

### Konfiguracja <a href="#modulyfunkcjonalnoscifront-office-konfiguracja" id="modulyfunkcjonalnoscifront-office-konfiguracja"></a>

Dostępne są następujące opcje:

* **Ukryj wartości filtrów, dla których nie ma produktów.** Możesz zadecydować, czy chcesz zachować filtry nawet, gdy nie ma produktów, które im odpowiadają (co może jednocześnie przeładowywać całą nawigację o niepotrzebne filtry).
* **Pokazuj liczbę pasujących produktów.** Pokazuje pomiędzy nawiasami liczbę produktów, które pasują do filtra, ich brak wyrażony zostanie w formie "(0)".
* **Pokazuj produkty z podkategorii.** Filtr działa nie tylko na bieżącą kategorię ale na jej podkategorie.
* **Głębokość filtra kategorii (0 - bez limitu, 1 - domyślnie):** jeśli głębokość będzie zbyt duża może to powodować wyświetlanie zbyt dużej ilości produktów.
* **Uwzględniaj podatek w filtrze ceny.**
* **Pozwól robotom indeksującym (Google, Yahoo!, Bing, itp.) używać filtra Stanu/Dostępności/Producentów/Kategorii.** Te cztery filtry określają czy boty wyszukiwarek będą mogły korzystać z tego sposobu nawigacji, oraz indeksować w ten sposób Twoje strony, to może być przydatne w pozycjonowaniu(SEO).

Te opcje zostaną nałożone na wszystkie szablony i filtry.

## Blok własnych linków <a href="#modulyfunkcjonalnoscifront-office-blokwlasnychlinkow" id="modulyfunkcjonalnoscifront-office-blokwlasnychlinkow"></a>

Ten moduł pozwala na dodanie linków do witryn, lub stron na stronie głównej Twojego sklepu

Strona konfiguracyjna podzielona jest na 3 części:

* **Dodaj nowy link:** Pozwala na dodanie adresu URL, Tytułu linku, oraz określić czy chcesz, żeby strona otwierała się w nowym oknie(lub nie).\
  Gdy dodajesz link, nie zapomnij o  http:// do adresu.Wielu uważa, że otwieranie linku w nowym oknie to zła praktyka.\
  Powinieneś starać się zachowywać stronę sklepu w tym samym oknie.
* **Nazwa bloku.** Pozwala na zmianę nazwy samego bloku.
* **Ustawienia.** Pozwala sortować linki. Domyślnie link są wyświetlane według kolejności dodawania. Jeśli chcesz możesz odwrócić kolejność.

Na dole strony znajdują się wszystkie dodane linki, możesz je tam edytować, a także usuwać.

## Blok Producenci <a href="#modulyfunkcjonalnoscifront-office-blokproducenci" id="modulyfunkcjonalnoscifront-office-blokproducenci"></a>

Wyświetla blok produktów/marek.

Zawartość tego bloku, może być wyświetlana na dwa sposoby: albo jako listę linków,albo jako listę rozwijaną. Może też wyświetlać, gdzie ilość linków byłaby ograniczona a lista rozwijana dawałaby dostęp do wszystkich producentów.

Producenci są wyświetlani w porządku alfabetycznym.

## Blok Moje Konto <a href="#modulyfunkcjonalnoscifront-office-blokmojekonto" id="modulyfunkcjonalnoscifront-office-blokmojekonto"></a>

Wyświetla blok zawierający linki do różnych stron zalogowanych użytkowników: poprzednie zamówienie, śledzenie przesyłek, adresy, kupony etc. gdy tylko klient jest zalogowany blok wyświetla się.

## Moje konto - blok do stopki Twojej strony <a href="#modulyfunkcjonalnoscifront-office-mojekonto-blokdostopkitwojejstrony" id="modulyfunkcjonalnoscifront-office-mojekonto-blokdostopkitwojejstrony"></a>

Wyświetla to samo co Blok Moje Konto, tylko że jest przystosowany do stopki strony.

## Blok nowych produktów <a href="#modulyfunkcjonalnoscifront-office-bloknowychproduktow" id="modulyfunkcjonalnoscifront-office-bloknowychproduktow"></a>

Blok który wyświetla ostatnio dodane produkty, aby je wypromować. Za pomocą tego modułu możesz podnieść ruch do nowych produktów.

Możesz określić ilość wyświetlanych produktów.

Domyślnie produkt nowy to produkt dodany w ciągu ostatnich 20 dni. Możesz zmienić to ustawienie w menu Preferencje->Produkty.

Jeśli nie posiadasz ostatnio dodanych produktów, blok może sugerować w ten sposób, że nie odświeżasz swojego sklepu zbyt często, dlatego nie poleca się włączać polecenia "Zawsze wyświetlaj blok".

## Blok Newslettera <a href="#modulyfunkcjonalnoscifront-office-bloknewslettera" id="modulyfunkcjonalnoscifront-office-bloknewslettera"></a>

Wyświetla blok, który zaprasza odwiedzających Twój sklep to zapisania się do newslettera.

Okno konfiguracyjne zawiera kilka opcji:

* **Wysłać e-mail weryfikujący po zapisaniu się do newslettera?** To ważne, chcesz być pewien, że ludzie naprawdę chcą się zapisać do newslettera, a nie jest to podszywanie się pod innych.
* **Wysłać e-mail potwierdzający po zapisaniu się do newslettera?** Tak samo tutaj, chcesz, żeby ludzie byli świadomi, że się zapisują do newslettera i maile, które im wyślesz, nie będą traktowane jako spam.
* **Powitalny bon rabatowy.** Możesz podziękować nowym subskrybentom kodem rabatowym. Na przykład możesz dać im 10% zniżki na kolejne zakupy.\
  Aby stworzyć nowy bon rabatowy, idź do "Rabaty Grupowe" a następnie "Kody rabatowe". Aby zobaczyć jak stworzyć kod rabaty,  przeczytaj rozdział.

## Blok logowania płatności <a href="#modulyfunkcjonalnoscifront-office-bloklogowaniaplatnosci" id="modulyfunkcjonalnoscifront-office-bloklogowaniaplatnosci"></a>

Dodaje blok z logotypami dostępnych płatności

Strona konfiguracji pozwala na określenie, na której stronie ma pojawić się ten blok.  Dlatego najpierw powinieneś stworzyć stronę zawierającą wszystkie loga oraz opisy używanych przez Ciebie płatności, a następnie połączyć ją za pomocą tego panelu konfiguracji.

## Blok linków permanentnych <a href="#modulyfunkcjonalnoscifront-office-bloklinkowpermanentnych" id="modulyfunkcjonalnoscifront-office-bloklinkowpermanentnych"></a>

Dodaje blok do Front-Page, gdzie wyświetlane są linki permanentne do Twoich stron CMS, takich jakaś mapa witryny, strona kontaktowa, etc.

## Komentarze produktu <a href="#modulyfunkcjonalnoscifront-office-komentarzeproduktu" id="modulyfunkcjonalnoscifront-office-komentarzeproduktu"></a>

Pozwala zalogowanym użytkownikom oraz gościom na pozostawienie wiadomości na Twojej stronie. Komentarze, będą pojawiać się w nowej zakładce strony produktu, obok części, więcej informacji. Mogą również oceniać produkty według pięciostopniowej skali. Możesz także zarządzać komentarzami za pomocą tego modułu, moderować je, a także usuwać.

Zalogowani użytkownicy mogą Ci również zgłaszać spam, albo nieużyteczne komentarze: Gdy komentarz wyświetla się na stronie produktu, masz dwie opcje:

* "Czy ten komentarz był użyteczny?" Jeśli klient zaznaczy "Nie" inni odwiedzający będą to widzieć.
* "Zgłoś nadużycie" Jeśli użytkownik, naciśnie ten przycisk, komentarz zalajkuje się do "Zgłoszone komentarze".

Panel konfiguracji daje Ci dostęp do kilku części:

* **Konfiguracja**\

  * **Wszystkie komentarze muszą być zaakceptowane przez pracownika.** To sprawi, że żaden spam, ani żadna obelga nie znajdzie się na Twojej stronie niezauważona. W niektórych krajach, akceptowanie zawartości jest jednoznaczne z publikacją przez siebie samego, więc odpowiedzialność za zawartość spada na Ciebie.
  * **Pozwól na komentarze gościnne.** Możesz pozwolić niezalogowanym użytkownikom na publikowanie komentarzy. uważaj, to daje duże pole do nadużyć oraz pojawienie się spamu.
  * **Minimalny czas pomiędzy komentarzami tego samego użytkownika.** To uniemożliwi dodawanie komentarzy botom i dzięki temu ochroni Cię przed spamem.
* **Komentarze oczekujące na moderację.** Jeśli wybierzesz opcję moderacji komentarzy przez pracowników, to wszystkie komentarze będą się pojawiać w tej części, gdzie można zadecydować o akceptacji, lub usunięciu danych komentarzy.
* **Zgłoszone nadużycie.** Gdy klient naciśnie "zgłoś nadużycie", to wybrany komentarz pojawi się w tej części do moderacji. Możesz zignorować zgłoszone nadużycie i zaakceptować komentarz, albo też usunąć komentarz jeśli zgłoszenie będzie prawdziwe.
* **Dodaj nowe kryterium do komentarzy.** Możesz motywować swoich użytkowników do pozostawienia komentarza poprzez dostarczanie im kryteriów, albo "szablonów": czyli pól tekstowych z tytułem wskazującym czego powinien dotyczyć komentarz, na przykład "smak", "zapach", "użyteczność", to może pomóc klientom w pisaniu komentarzy.\

  * **Nazwa.** Nazwa widoczna dla odwiedzających, tak więc wybierz krótką i specyficzną.
  * **Nadaj na.** Możesz wybrać czy dane kryterium będzie nadane wszystkim produktom, czy może tylko zestawom produktów.\
    Jeśli wybierzesz ograniczenie wyświetlania kryterium do części katalogu, to po zachowaniu pojawi się nowa część "Zarządzanie zasięgiem kryterium".
  * **Aktywne.** Możesz włączyć/wyłączyć kryterium w każdej chwili.
* **Zarządzanie zasięgiem kryterium.** Z listy rozwijanej możesz wybrać kryterium, które chcesz zawęzić do wybranej grupy.\
  Po wyborze strona przeładuje się i pojawi się tabela z drzewem Twoich kategorii. Zaznacz interesujące Cię kategorie i zatwierdź swój wybór.
* **Zarządzanie komentarzami.** Tu pojawią się wszystkie opublikowane komentarze. Możesz je usuwać pojedynczo, albo grupowo.

## Blok logo płatności za produkty <a href="#modulyfunkcjonalnoscifront-office-bloklogoplatnoscizaprodukty" id="modulyfunkcjonalnoscifront-office-bloklogoplatnoscizaprodukty"></a>

Wyświetla logo płatności bezpośrednio na stronie produktu. Nas stronie konfiguracji wybierzesz obraz - który musisz zbudować, łącząc loga akceptowanych metod płatności.

## Kategoria Produktów <a href="#modulyfunkcjonalnoscifront-office-kategoriaproduktow" id="modulyfunkcjonalnoscifront-office-kategoriaproduktow"></a>

Na każdej stronie produktu wyświetla propozycje produktów należących do tej samej kategorii. To szczególnie przydatny moduł, który pozwala odkryć klientom ofertę Twojego sklepu.

Na stronie konfiguracyjnej możesz określić, czy ceny podobnych produktów mają również zawierać ceny, czy też nie.

## Podpowiedź produktu <a href="#modulyfunkcjonalnoscifront-office-podpowiedzproduktu" id="modulyfunkcjonalnoscifront-office-podpowiedzproduktu"></a>

Ten moduł wyświetla powiadomienia na żywo na stronach sklepu. Pozwala on odkryć użytkownikom, co dzieje się aktualnie w sklepie. Kiedy odwiedzający wchodzi na stronę produktu, może otrzymać 3 rodzaje powiadomień u góry strony:

* &#x20;   Liczba odwiedzających: W efekcie  wyświetla ilość osób, które odwiedziły tę stronę w ciągu ostatnich 30 minut, 30 to domyślna wartość, możesz ją zmienić określając "Długość okresu" w minutach.
* &#x20;   Data ostatniego zamówienia
* &#x20;   Dodano do koszyka: wyświetla datę, kiedy ostatni raz produkt został dodany do koszyka.

Pierwsza opcja jest dość interesująca, pozostałe są trudniejsze; w przypadku popularnych produktów, możesz wywoływać pozytywne wrażenie, te mniej popularne z kolei mogą stwarzać błędne wrażenie gorszych i wpływać w ten sposób na jeszcze słabszą sprzedaży.

Dlatego ważne jest, aby z tymi ustawieniami zaznaczyć również "Nie pokazuj wydarzeń starszych niż", co pozwoli uniknąć wyświetlania starych informacji.

## Blok kanałów RSS <a href="#modulyfunkcjonalnoscifront-office-blokkanalowrss" id="modulyfunkcjonalnoscifront-office-blokkanalowrss"></a>

Dodaje blok, który wyświetla kanał RSS, pozwala to na wyświetlanie najświeższej zawartości strony na innych stronach lub w programach.

Za pomocą tego modułu, Twoi klienci mogą być informowani o nowościach, które określisz na stronie konfiguracji. Kanał RSS pojawi się na stronie głównej sklepu i stamtąd też użytkownicy będą mogli się zapisać do pobierania danych.

Ten moduł ma 3 opcje:

* **Nazwa bloku.** Podaj zrozumiałą nazwę dla tego bloku.
* **Dodaj adres URL kanału.** Nie podawaj adresu URL Twojego sklepu, to może wywołać błąd.
* **Ilość wątków do wyświetlenia.** Zazwyczaj kanał RSS wyświetla od 10 do 20 ostatnich artykułów ze źródłowej strony. Możesz ograniczyć wyświetlanie do 5, aby nie zaśmiecać swojej strony głównej inną treścią aniżeli Twoimi produktami.

## Wyślij do znajomego <a href="#modulyfunkcjonalnoscifront-office-wyslijdoznajomego" id="modulyfunkcjonalnoscifront-office-wyslijdoznajomego"></a>

Wyświetla odnośnik "Wyślij do znajomego" na stronie każdego produktu. Naciśnięcie go wywołuje okno, gdzie klient może podać nazwę oraz adres e-mail do osoby, której chce powiedzieć o tym produkcie. Wysłany e-mail zawiera link do strony produktu.

ten moduł może być przydatny, ponieważ jako sprzedawca, chcesz dać ludziom możliwość dzielenia się wiedzą dotyczącą Twoich produktów.

## Blok społecznościowy <a href="#modulyfunkcjonalnoscifront-office-blokspolecznosciowy" id="modulyfunkcjonalnoscifront-office-blokspolecznosciowy"></a>

Pozwala na dodanie uzupełniających informacji dotyczących mediów społecznościowych, gdzie Twoi klienci mogą Cię odnaleźć. Dokładnie możesz określić adresy URL dla:

* **Facebooka.** Unikaj podawania Twojej osobistej strony, raczej stwórz stronę sklepu firmy.
* **Twittera**. Tak samo jak w przypadku Facebooka.
* **Twojego kanału RSS.** to może być też przydatne do wysyłania informacji o nowościach do klientów. Chociaż nie jest to medium społecznościowe, to ważne aby dodawać często nowe informacje. (Uwaga, musisz mieć zainstalowany moduł RSS products feed"), aby to działało.

## Blok sklepów <a href="#modulyfunkcjonalnoscifront-office-bloksklepow" id="modulyfunkcjonalnoscifront-office-bloksklepow"></a>

Wyświetla blok z linkiem do lokalizacji sklepu. Jeśli nie posiadasz sklepu fizycznego, gdzie klienci mogą kupić, albo odebrać produkt, wyłącz ten moduł.

Lista Twoich sklepów fizycznych jest dostępna w "Kontakty sklepu" menu "Preferencje". Domyślnie znajdują się przykładowe listy sklepów, które powinieneś usunąć i zastąpić własnymi.

Konfiguracja stron pozwala Ci na wybranie zdjęcia do obrazka jako odnośnika do lokalizacji sklepu.

## Blok dostawców <a href="#modulyfunkcjonalnoscifront-office-blokdostawcow" id="modulyfunkcjonalnoscifront-office-blokdostawcow"></a>

Wyświetla blok dostawców, może wyświetlić dwa typy zwartości: albo jako listę linków, albo jako listę rozwijaną, może również wyświetlić obie ograniczając tekst, a gdzie lista rozwijana daje dostęp do wszystkich dostawców.

## Blok Tagów <a href="#modulyfunkcjonalnoscifront-office-bloktagow" id="modulyfunkcjonalnoscifront-office-bloktagow"></a>

Każdy z twoich produktów może posiadać tagi dodane do jego strony opisu. Pozwala to tworzyć kategorie produktów na bieżąco posiadających te same tagi, a jednocześnie dodaje blok w jednej z kolumn szablonu, gdzie wyświetlone zostają najpopularniejsze tagi, a te najczęściej używane wyświetlone są większą czcionką.

Strona konfiguracji pozwala określić ilość wyświetlanych słów kluczowych

## Konfigurator motywu <a href="#modulyfunkcjonalnoscifront-office-konfiguratormotywu" id="modulyfunkcjonalnoscifront-office-konfiguratormotywu"></a>

Pozwala na konfigurację niektórych aspektów Twojego szablonu.

Na stronie konfiguracji możesz włączać/wyłączać ustawienia wielu dodatków, takich jak przyciski mediów społecznościowych, wyświetlanie informacji kontaktowych etc. Masz też dostęp do edycji na żywo. Ponadto konfigurator pozwala na przypisanie obrazów do konkretnych zaczepów (punktów) na stronie głównej. Każdy język posiada osobną zakładkę gdzie możesz wprowadzić inne dane dla każdego kraju.

## Blok najczęściej kupowanych <a href="#modulyfunkcjonalnoscifront-office-bloknajczesciejkupowanych" id="modulyfunkcjonalnoscifront-office-bloknajczesciejkupowanych"></a>

Dodaje blok do strony, gdzie wyświetlane są najczęściej kupowane produkty.

Konfiguracja pozwala określić ilość wyświetlanych produktów na stronie oraz określić, czy blok ma być wyświetlany nawet jeśli nie ma najczęściej kupowanych produktów.

Ten blok nie jest dostępny w szablonie domyślnym, najpierw należy go zaczepić do odpowiedniego węzła na stronie, an przykład prawej kolumny.

&#x20;   Aby go podłączyć wejdź na stronę konfiguracji modułu a następnie:

1. &#x20;Naciśnij "Zarządzaj rozszerzeniami", zostaniesz przeniesiony do strony "Pozycje".
2. &#x20;Jak możesz zauważyć blok nie jest przypisany do żądnego węzła. Naciśnij "Przemieszczanie modułu".
3. &#x20;W narzędziu przemieszczania zaznacz "Prawa kolumna bloku" z menu "Dołącz do"
4. &#x20;Zachowaj zmiany i przeładuj stronę główną aby zobaczyć blok. Możesz też zmienić jego położenie za pomocą Edytora na żywo.

## Górne menu poziome <a href="#modulyfunkcjonalnoscifront-office-gornemenupoziome" id="modulyfunkcjonalnoscifront-office-gornemenupoziome"></a>

Dodaje nowe menu poziome do nagłówka.

To bardzo ważny moduł; dodaje całkowicie nowy blok na dole nagłówka, gdzie możesz wyświetlić odnośniki do różnych kategorii i stron Twojego sklepu.

To bardzo przydatne, i pomaga klientom łatwiej poruszać się po zawartości Twojego sklepu. Możesz mieć proste odnośniki, albo linki zagnieżdżone.

Część "Link górnego menu" pozwala na stworzenie menu z wybranymi stronami, kategoriami albo pojedynczymi produktami.

## Blok info o użytkowniku <a href="#modulyfunkcjonalnoscifront-office-blokinfoouzytkowniku" id="modulyfunkcjonalnoscifront-office-blokinfoouzytkowniku"></a>

Dodaje blok z informacjami o użytkowniku:

* Link do jego koszyka wraz z podglądem zawartości.
* Link do konta klienta.
* Link do wylogowania się ze sklepu.

## Blok ostatnio przeglądane produkty <a href="#modulyfunkcjonalnoscifront-office-blokostatnioprzegladaneprodukty" id="modulyfunkcjonalnoscifront-office-blokostatnioprzegladaneprodukty"></a>

Wyświetla produkty ostatnio odwiedzane przez użytkownika. W konfiguracji możesz ustalić ilość wyświetlanych produktów.

## Blok listy życzeń <a href="#modulyfunkcjonalnoscifront-office-bloklistyzyczen" id="modulyfunkcjonalnoscifront-office-bloklistyzyczen"></a>

Dodaje odnośnik "Dodaj do mojej listy życzeń" na wszystkich stronach produktów. Zalogowanie klienci mogą budować listę życzeń z produktów dostępnych w Twoim sklepie i wysłać linki do nich swoim przyjaciołom. klient może posiadać wiele list.

Moduł dodaje także blok "Lista życzeń" na każdej stronie sklepu, co widzi tylko klient. Znajduje się on tam po to, aby klient widział dokładnie co w nim jest i przeglądał go regularnie. Blok jest uzupełniony o link do "Moje listy", gdzie ma dostęp do narzędzia zarządzającego listami życzeń.

Konfiguracja modułu pozwala na przeglądanie listy życzeń Twoich klientów, wystarczy że wybierzesz klienta, a będziesz mógł przejrzeć jego listę życzeń.
