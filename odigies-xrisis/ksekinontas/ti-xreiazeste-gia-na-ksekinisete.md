# Τι χρειάζεστε για να ξεκινήσετε

**Πίνακας περιεχομένων**

* [Τι χρειάζεστε για να ξεκινήσετε](http://doc.prestashop.com/pages/viewpage.action?pageId=49905713#id-%CE%A4%CE%B9%CF%87%CF%81%CE%B5%CE%B9%CE%AC%CE%B6%CE%B5%CF%83%CF%84%CE%B5%CE%B3%CE%B9%CE%B1%CE%BD%CE%B1%CE%BE%CE%B5%CE%BA%CE%B9%CE%BD%CE%AE%CF%83%CE%B5%CF%84%CE%B5-%CE%A4%CE%B9%CF%87%CF%81%CE%B5%CE%B9%CE%AC%CE%B6%CE%B5%CF%83%CF%84%CE%B5%CE%B3%CE%B9%CE%B1%CE%BD%CE%B1%CE%BE%CE%B5%CE%BA%CE%B9%CE%BD%CE%AE%CF%83%CE%B5%CF%84%CE%B5)
  * [Γρήγορες οδηγίες παραμετροποίησης](http://doc.prestashop.com/pages/viewpage.action?pageId=49905713#id-%CE%A4%CE%B9%CF%87%CF%81%CE%B5%CE%B9%CE%AC%CE%B6%CE%B5%CF%83%CF%84%CE%B5%CE%B3%CE%B9%CE%B1%CE%BD%CE%B1%CE%BE%CE%B5%CE%BA%CE%B9%CE%BD%CE%AE%CF%83%CE%B5%CF%84%CE%B5-%CE%93%CF%81%CE%AE%CE%B3%CE%BF%CF%81%CE%B5%CF%82%CE%BF%CE%B4%CE%B7%CE%B3%CE%AF%CE%B5%CF%82%CF%80%CE%B1%CF%81%CE%B1%CE%BC%CE%B5%CF%84%CF%81%CE%BF%CF%80%CE%BF%CE%AF%CE%B7%CF%83%CE%B7%CF%82)
  * [Λεπτομερείς οδηγίες παραμετροποίησης](http://doc.prestashop.com/pages/viewpage.action?pageId=49905713#id-%CE%A4%CE%B9%CF%87%CF%81%CE%B5%CE%B9%CE%AC%CE%B6%CE%B5%CF%83%CF%84%CE%B5%CE%B3%CE%B9%CE%B1%CE%BD%CE%B1%CE%BE%CE%B5%CE%BA%CE%B9%CE%BD%CE%AE%CF%83%CE%B5%CF%84%CE%B5-%CE%9B%CE%B5%CF%80%CF%84%CE%BF%CE%BC%CE%B5%CF%81%CE%B5%CE%AF%CF%82%CE%BF%CE%B4%CE%B7%CE%B3%CE%AF%CE%B5%CF%82%CF%80%CE%B1%CF%81%CE%B1%CE%BC%CE%B5%CF%84%CF%81%CE%BF%CF%80%CE%BF%CE%AF%CE%B7%CF%83%CE%B7%CF%82)
    * [Κατοχύρωση ενός domain](http://doc.prestashop.com/pages/viewpage.action?pageId=49905713#id-%CE%A4%CE%B9%CF%87%CF%81%CE%B5%CE%B9%CE%AC%CE%B6%CE%B5%CF%83%CF%84%CE%B5%CE%B3%CE%B9%CE%B1%CE%BD%CE%B1%CE%BE%CE%B5%CE%BA%CE%B9%CE%BD%CE%AE%CF%83%CE%B5%CF%84%CE%B5-%CE%9A%CE%B1%CF%84%CE%BF%CF%87%CF%8D%CF%81%CF%89%CF%83%CE%B7%CE%B5%CE%BD%CF%8C%CF%82domain)
    * [Εύρεση παρόχου](http://doc.prestashop.com/pages/viewpage.action?pageId=49905713#id-%CE%A4%CE%B9%CF%87%CF%81%CE%B5%CE%B9%CE%AC%CE%B6%CE%B5%CF%83%CF%84%CE%B5%CE%B3%CE%B9%CE%B1%CE%BD%CE%B1%CE%BE%CE%B5%CE%BA%CE%B9%CE%BD%CE%AE%CF%83%CE%B5%CF%84%CE%B5-%CE%95%CF%8D%CF%81%CE%B5%CF%83%CE%B7%CF%80%CE%B1%CF%81%CF%8C%CF%87%CE%BF%CF%85)
    * [Τεχνικές απαιτήσεις](http://doc.prestashop.com/pages/viewpage.action?pageId=49905713#id-%CE%A4%CE%B9%CF%87%CF%81%CE%B5%CE%B9%CE%AC%CE%B6%CE%B5%CF%83%CF%84%CE%B5%CE%B3%CE%B9%CE%B1%CE%BD%CE%B1%CE%BE%CE%B5%CE%BA%CE%B9%CE%BD%CE%AE%CF%83%CE%B5%CF%84%CE%B5-%CE%A4%CE%B5%CF%87%CE%BD%CE%B9%CE%BA%CE%AD%CF%82%CE%B1%CF%80%CE%B1%CE%B9%CF%84%CE%AE%CF%83%CE%B5%CE%B9%CF%82)
    * [Εργαλεία](http://doc.prestashop.com/pages/viewpage.action?pageId=49905713#id-%CE%A4%CE%B9%CF%87%CF%81%CE%B5%CE%B9%CE%AC%CE%B6%CE%B5%CF%83%CF%84%CE%B5%CE%B3%CE%B9%CE%B1%CE%BD%CE%B1%CE%BE%CE%B5%CE%BA%CE%B9%CE%BD%CE%AE%CF%83%CE%B5%CF%84%CE%B5-%CE%95%CF%81%CE%B3%CE%B1%CE%BB%CE%B5%CE%AF%CE%B1)
    * [Δημιουργήστε ένα πλάνο](http://doc.prestashop.com/pages/viewpage.action?pageId=49905713#id-%CE%A4%CE%B9%CF%87%CF%81%CE%B5%CE%B9%CE%AC%CE%B6%CE%B5%CF%83%CF%84%CE%B5%CE%B3%CE%B9%CE%B1%CE%BD%CE%B1%CE%BE%CE%B5%CE%BA%CE%B9%CE%BD%CE%AE%CF%83%CE%B5%CF%84%CE%B5-%CE%94%CE%B7%CE%BC%CE%B9%CE%BF%CF%85%CF%81%CE%B3%CE%AE%CF%83%CF%84%CE%B5%CE%AD%CE%BD%CE%B1%CF%80%CE%BB%CE%AC%CE%BD%CE%BF)
    * [Εγκατάσταση PrestaShop](http://doc.prestashop.com/pages/viewpage.action?pageId=49905713#id-%CE%A4%CE%B9%CF%87%CF%81%CE%B5%CE%B9%CE%AC%CE%B6%CE%B5%CF%83%CF%84%CE%B5%CE%B3%CE%B9%CE%B1%CE%BD%CE%B1%CE%BE%CE%B5%CE%BA%CE%B9%CE%BD%CE%AE%CF%83%CE%B5%CF%84%CE%B5-%CE%95%CE%B3%CE%BA%CE%B1%CF%84%CE%AC%CF%83%CF%84%CE%B1%CF%83%CE%B7PrestaShop)

## Τι χρειάζεστε για να ξεκινήσετε <a href="#id-tixreiazestegianaksekinisete-tixreiazestegianaksekinisete" id="id-tixreiazestegianaksekinisete-tixreiazestegianaksekinisete"></a>

### Γρήγορες οδηγίες παραμετροποίησης <a href="#id-tixreiazestegianaksekinisete-grigoresodigiesparametropoiisis" id="id-tixreiazestegianaksekinisete-grigoresodigiesparametropoiisis"></a>

Εδώ παρατίθεται μια σύντομη λίστα από ρυθμίσεις και προγράμματα που θα χρειαστείτε προκειμένου να ξεκινήσετε με την εγκατάσταση της PrestaShop 1.6. Σε περίπτωση που νιώσετε άβολα λόγω της έλλειψης λεπτομερειών, θα βρείτε λεπτομερείς οδηγίες στις παραγράφους που ακολουθούν.

* Απαιτήσεις συστήματος:
  * PHP 5.2 ή μεταγενέστερη.
    * Χρήσιμες ρυθμίσεις (στο αρχείο `php.ini`): \

      * `allow_url_fopen` ρυθμισμένη σε On,&#x20;
      * `register_globals` ρυθμισμένη σε Off,
      * `magic_quotes_*` ρυθμισμένη σε Off,
      * `safe_mode` ρυθμισμένη σε Off,
      * `upload_max_filesize` ρυθμισμένη σε "16M" (ή περισσότερο).
    * Χρήσιμες PHP επεκτάσεις (στο αρχείο `php.ini`): PDO\_MySQL, cURL, SimpleXML, mcrypt, GD, OpenSSL, DOM, SOAP.
    * Χρήσιμα εργαλεία διακομιστή: cron/crontab, Memcached.
  * MySQL 5.0 ή μεταγενέστερη.
  * Προτείνεται: \

    * Φιλοξενία σε περιβάλλον Unix/Linux.
    * Apache 1.3 ή μεταγενέστερος ή nginx.
      * Ρυθμίσεις πρόσθετων του Apache: \

        * `mod_rewrite` ενεργοποιημένο,&#x20;
        * `mod_security` απενεργοποιημένο,
        * `mod_auth_basic` απενεργοποιημένο.
    * Τουλάχιστον 64 Mb RAM αποκλειστικά για την PHP. Όσο περισσότερη τόσο το καλύτερο.
* Κωδικούς πρόσβασης στον FTP διακομιστή και τη MySQL βάση δεδομένων σας\

  * Παρέχονται από τον πάροχο φιλοξενίας αν δεν πραγματοποιείτε τοπική εγκατάσταση.
* Έναν επεξεργαστή κειμένου.
* Έναν FTP πελάτη.
* Οποιοδήποτε πρόσφατο περιηγητή διαδικτύου (αν χρησιμοποιείτε Internet Explorer: τουλάχιστον IE8).

Επίσης πρέπει να γνωρίζετε από ποιο σημείο του domain σας θέλετε να είναι προσβάσιμο το κατάστημα σας.

Ελέγξτε την επίσημη σελίδα με τις απαιτήσεις του συστήματος: [http://www.prestashop.com/en/system-requirements](http://www.prestashop.com/en/system-requirements).

Μόλις βάλετε το αρχείο στη θέση που επιθυμείτε, μπορείτε να χρησιμοποιήσετε τον οδηγό εγκατάστασης: [http://doc.prestashop.com/display/PS16/Installing+PrestaShop](http://doc.prestashop.com/display/PS16/Installing+PrestaShop).

### Λεπτομερείς οδηγίες παραμετροποίησης <a href="#id-tixreiazestegianaksekinisete-leptomereisodigiesparametropoiisis" id="id-tixreiazestegianaksekinisete-leptomereisodigiesparametropoiisis"></a>

Η PrestaShop είναι μια διαδικτυακή εφαρμογή. Προκειμένου να εκτελείται πρέπει να εγκατασταθεί σε ένα διακομιστή και να συνδεθεί μ' ένα domain που θα χρησιμοποιούν οι επισκέπτες σας για να αποκτούν πρόσβαση στο κατάστημα σας.

#### Κατοχύρωση ενός domain <a href="#id-tixreiazestegianaksekinisete-katoxyrosienosdomain" id="id-tixreiazestegianaksekinisete-katoxyrosienosdomain"></a>

Πριν λάβετε ή εγκαταστήσετε οτιδήποτε, πρέπει να παρέχετε μια "στέγη" στο ηλεκτρονικό κατάστημα σας. Αυτή αποτελείται από δύο βασικά συστατικά: ένα domain κι ένα διακομιστή. Ένα domain είναι το αναγνωριστικό της ιστοσελίδας σας, όπως tositemou.gr ή tositemou.eu. Είναι το δημόσιο πρόσωπο του διακομιστή σας και κατ' επέκταση του καταστήματος σας.

Πρέπει να αγοράσετε ένα domain για το κατάστημα σας. Μπορείτε να αποκτήσετε ένα όταν αποκτήσετε το διακομιστή: πολλοί πάροχοι φιλοξενίας παρέχουν ένα δωρεάν domain για κάθε καινούριο λογαριασμό. Ίσως να είναι δωρεάν για τον πρώτο χρόνο ή για όσο είστε πελάτης στην εταιρία. Αυτή η τακτική σας βοηθάει να αποκτήσετε το απαραίτητο πακέτο (φιλοξενία + domain) μονομιάς.

Ίσως να υπάρξει πρόβλημα κατά την επιλογή domain σε προσφορά από τον πάροχο: αν δε μείνετε ικανοποιημένος από τις υπηρεσίες του παρόχου, θέλετε να αλλάξετε σε έναν καλύτερο. Αυτή η απόφαση σημαίνει μετακίνηση αρχείων, δεδομένων και του domain στο νέο πάροχο.

Τα αρχεία και τα δεδομένα είναι εύκολο να μετακινηθούν, αλλά αναλόγως τον πάροχο, μπορεί να δυσκολευτείτε να ανακτήσετε το domain σας. Από τη στιγμή που ο παλιός σας πάροχος αγόρασε το domain για εσάς, τεχνικά το domain ανήκει σε αυτόν και ως εκ τούτου μπορεί είτε να μην επιτρέψει τη μεταφορά του στο νέο πάροχο ή να σας χρεώσει για τη μεταφορά. Κι απ' τη στιγμή που το domain αποτελεί την επωνυμία και τη διεύθυνση σας στο διαδίκτυο, πρέπει να υπακούσετε στους όρους που θα θέσει.

Γι αυτό το λόγο συχνά προτείνεται να αποκτάτε το domain σας από ανεξάρτητο καταχωρητή domain (δείτε: [http://en.wikipedia.org/wiki/Domain\_name\_registrar](http://en.wikipedia.org/wiki/Domain\_name\_registrar)). Τεχνικά, δε μπορείτε να αγοράσετε ένα domain. Μπορείτε μόνο να το νοικιάσετε, συνήθως σε ετήσια βάση. Αυτή η ενέργεια σας δίνει το δικαίωμα να το χρησιμοποιήσετε, αλλά μόλις σταματήσετε να το πληρώνετε, δεν ανήκει πλέον σε εσάς και οποιοσδήποτε μπορεί να το αποκτήσει για δική του χρήση.

Επιπρόσθετα από την πληρωμή για κατοχύρωση domain, πρέπει να πληρώσετε για φιλοξενία. Αλλά τουλάχιστον παραμένετε ελεύθερος να μετακινηθείτε σε καλύτερο πάροχο οποτεδήποτε χωρίς επιπρόσθετο κόστος: πρέπει απλώς να τροποποιήσετε τις DNS διευθύνσεις του domain σας. Εντός 24 ωρών συνήθως, η αλλαγή θα είναι διαθέσιμη στο κοινό.

Αν προτιμάτε να αποκτήσετε το domain σας από ανεξάρτητο καταχωρητή, ορίστε μερικοί που μπορείτε να εμπιστευθείτε:

* Gandi: [http://en.gandi.net/](http://en.gandi.net/)
* Namecheap: [http://www.namecheap.com/](http://www.namecheap.com/)
* PairNIC: [https://www.pairnic.com/](https://www.pairnic.com/)

Υπάρχουν πολύ περισσότεροι. Ρωτήστε τους φίλου σας!

#### Εύρεση παρόχου <a href="#id-tixreiazestegianaksekinisete-eyresiparoxoy" id="id-tixreiazestegianaksekinisete-eyresiparoxoy"></a>

Τώρα που έχετε αποκτήσει domain, πρέπει να οδηγεί στην PrestaShop εγκατάσταση σας, δηλαδή τα αρχεία της PrestaShop πρέπει να αποσταλούν σε ένα διακομιστή. Μπορεί να έχετε δικό σας διακομιστή, αλλά κατά πάσα πιθανότητα έχετε ήδη ή θα αποκτήσετε χώρο σε διακομιστή από εταιρία παροχής φιλοξενίας διαδικτύου (δείτε: [http://en.wikipedia.org/wiki/Internet\_hosting\_service](http://en.wikipedia.org/wiki/Internet\_hosting\_service)), που σας παρέχει ένα διαδικτυακό "σπίτι" αντί μηνιαίου ή ετησίου αντιτίμου.

Πριν ξεκινήσετε ένα ηλεκτρονικό κατάστημα, πρέπει να επιλέξετε έναν πάροχο φιλοξενίας. Σχεδόν κάθε πάροχος μπορεί να διαχειριστεί αποτελεσματικά την πλατφόρμα της PrestaShop. Παρόλα αυτά, μόνο λίγοι απ' αυτούς είναι βελτιστοποιημένοι για PrestaShop (με εγκατάσταση 1-κλικ κι ενημερωμένη έκδοση). Εδώ παρατίθεται η λίστα με τους [συνεργάτες φιλοξενίας](https://www.prestashop.com/en/ecommerce-hosting).

Κατά την επιλογή παρόχου, έχετε υπόψιν μια κρίσιμη απαίτηση: πρέπει να σας παρέχει υποστήριξη για PHP 5.2 (ή μεταγενέστερη), η προγραμματιστική γλώσσα που είναι γραμμένη η PrestaShop και MySQL 5 (ή μεταγενέστερη), το σύστημα της βάσης δεδομένων στο οποίο η PrestaShop αποθηκεύει όλα τα δεδομένα της. Υπάρχουν περισσότερες απαιτήσεις: δείτε την παράγραφο "Τεχνικές απαιτήσεις" παρακάτω.

PrestaShop Cloud

Η εταιρία PrestaShop Inc. μπορεί να φιλοξενήσει τη διαδικτυακή επιχείρηση σας στους διακομιστές της: η υπηρεσία αυτο-φιλοξενούμενης εγκατάστασης της PrestaShop δημιουργήθηκε προκειμένου να απαλλάξει τους εμπόρους από τεχνικές διαδικασίες, όπως η εγκατάσταση ή η ενημέρωση του λογισμικού.

Η υπηρεσία είναι απολύτως δωρεάν, για πάντα και για κάθε τύπο καταστήματος. Προτείνεται ανεπιφύλακτα για επιχειρήσεις με ελάχιστη ως καθόλου εμπειρία με το διαδίκτυο ή τους υπολογιστές.

Μπορείτε να δημιουργήσετε το δικό σας λογαριασμό απευθείας στην [http://www.prestashop.com](http://www.prestashop.com/)!

#### Τεχνικές απαιτήσεις <a href="#id-tixreiazestegianaksekinisete-texnikesapaitiseis" id="id-tixreiazestegianaksekinisete-texnikesapaitiseis"></a>

Η PrestaShop είναι μια εφαρμογή που τρέχει σε διακομιστή και έχει δημιουργηθεί χρησιμοποιώντας τη γλώσσα προγραμματισμού PHP. Αποθηκεύει τα δεδομένα της σε διακομιστή MySQL.

Η PHP είναι μια γλώσσα προγραμματισμού ανοιχτού κώδικα και χρησιμοποιείται κυρίως σε διαδικτυακές εφαρμογές. Δημιουργήθηκε το 1995 κι από τότε έχει γίνει η πλέον δημοφιλής γλώσσα διαδικτυακού προγραμματισμού. Χρησιμοποιεί σύνταξη που μοιάζει με τη C, γεγονός που διευκολύνει την εκμάθηση της.

Η MySQL είναι ένα σύστημα (ανοιχτού κώδικα κι αυτό) διαχείρισης βάσης δεδομένων. Επίσης δημιουργημένη το 1995, έκτοτε έχει γίνει το πλέον δημοφιλές σύστημα βάσης δεδομένων στο διαδίκτυο. Βασίζεται στη γλώσσα SQL, την πλέον δημοφιλή γλώσσα βάσης δεδομένων.

Όποιον πάροχο και να επιλέξετε, τα ακόλουθα χαρακτηριστικά πρέπει να υποστηρίζονται στο διακομιστή σας:

* **Σύστημα**: Unix, Linux ή Windows
* **Διακομιστής**: Apache 1.3 ή μεταγενέστερος
* **PHP 5.2 ή μεταγενέστερ**: Ίσως χρειαστεί να ενεργοποιήσετε την PHP 5 (ρωτήσε τον πάροχο σας)
* **MySQL 5.0 ή μεταγενέστερη**
* Τουλάχιστον 64 Mb RAM στο διακομιστή σας (128 Mb είναι πιο βολική, όσο περισσότερη έχετε τόσο καλύτερα).

Η PrestaShop μπορεί επίσης να λειτουργήσει με το διακομιστή της Microsoft IIS 6.0 ή μεταγενέστερο, καθώς και nginx ή μεταγενέστερο.

Περισσότερα στοιχεία είναι διαθέσιμα για διαχειριστές συστήματος στον [Οδηγό Διαχειριστή Συστήματος](http://doc.prestashop.com/display/PS15/System+Administrator+Guide). Μη ξεχάσετε να το διαβάσετε!

#### Εργαλεία <a href="#id-tixreiazestegianaksekinisete-ergaleia" id="id-tixreiazestegianaksekinisete-ergaleia"></a>

Θα χρειαστείτε δύο εργαλεία: έναν επεξεργαστή κειμένου, προκειμένου να επεξεργάζεστε αρχεία κειμένου κι έναν FTP, προκειμένου να μεταφέρετε αρχεία από το μηχάνημα σας στο διακομιστή κι αντίστροφα.

**Επεξεργαστής κειμένου**

Εδώ παρατίθενται ορισμένοι γνωστοί επεξεργαστές κειμένου:

* Windows:\

  * Sublime text: [https://www.sublimetext.com/3](https://www.sublimetext.com/3)
  * Notepad++: [http://notepad-plus-plus.org/](http://notepad-plus-plus.org/)
  * UltraEdit: [http://www.ultraedit.com/](http://www.ultraedit.com/)
  * Crimson Editor: [http://www.crimsoneditor.com/](http://www.crimsoneditor.com/)
* OS X:
  * Textmate: [http://macromates.com/](http://macromates.com/)
  * Coda: [http://www.panic.com/coda/](http://www.panic.com/coda/)
  * Smultron: [http://www.peterborgapps.com/smultron/](http://www.peterborgapps.com/smultron/)
* Unix/Linux:\

  * Sublime text: [https://www.sublimetext.com/3](https://www.sublimetext.com/3)
  * Geany: [https://www.geany.org/Download/Releases](https://www.geany.org/Download/Releases)
  * Vim: [http://www.vim.org/](http://www.vim.org/)
  * Emacs: [http://www.gnu.org/software/emacs/](http://www.gnu.org/software/emacs/)

_**ΜΗ ΧΡΗΣΙΜΟΠΟΙΕΙΤΕ**_ επεξεργαστή απλού κειμένου κατά την επεξεργασία των αρχείων σας, όπως το Microsoft Word ή το Write της [LibreOffice](https://el.libreoffice.org/download/).

**FTP**

Τα αρχικά FTP σημαίνουν "File Transfer Protocol", ή στα ελληνικά "Πρωτόκολλο Μεταφοράς Αρχείων" που υποδηλώνει τον κανονικό τρόπο μεταφοράς αρχείων από έναν υπολογιστή σε ένα διακομιστή.

Σε αυτόν τον οδηγό, θα χρησιμοποιήσουμε τον Filezilla, που είναι ένας σπουδαίος και δωρεάν FTP για Windows, Mac OS X and Linux.

Λάβετε το από τη διεύθυνση [http://filezilla-project.org/](http://filezilla-project.org/) κι εκκινήστε την εγκατάσταση του. Σημείωση: μη λάβετε τον Filezilla Server, μόνο τον Client!

Μόλις εγκατασταθεί ο Filezilla, θα χρειαστεί να τον διαμορφώσετε με τις παραμέτρους σύνδεσης στο διακομιστή σας, που λογικά σας έχουν αποσταλεί από τον πάροχο σας. Αν όχι, ζητήστε τις από τον πάροχο σας – ή ελέγξτε το φάκελο κακόβουλης αλληλογραφίας (spam).

Βασικά, οι απαιτούμενες παράμετροι είναι:

* **ένας hostname** ή **μια IP διεύθυνση**: η τοποθεσία του διακομιστή σας.
* **ένα όνομα χρήστη**: το αναγνωριστικό του λογαριασμού φιλοξενίας σας, το οποίο είναι μοναδικό για εσάς.
* **ένας κωδικός πρόσβασης**: ένα υποχρεωτικό μέτρο ασφαλείας.

Ανοίξτε τον FileZilla κι ανοίξτε το εργαλείο "Διαχειριστής τοποθεσιών". Μπορείτε να το κάνετε με τρεις τρόπους:

* Πατήστε Ctrl + S
* Πατήστε στο εικονίδιο "Διαχειριστής τοποθεσιών", στην πάνω αριστερή γωνία
* Πατήστε στο μενού "Αρχείο" κι επιλέξτε την επιλογή "Διαχειριστής τοποθεσιών..."

Ένα παράθυρο ανοίγει.

Για να προσθέσετε το διακομιστή σας στο Διαχειριστή τοποθεσιών:

1. Πατήστε το κουμπί "Νέα τοποθεσία". Μια νέα εγγραφή δημιουργείται στη λίστα με τις τοποθεσίες. Δώστε της ένα αντιπροσωπευτικό όνομα.
2. Στη δεξιά μεριά, στην καρτέλα "Γενικά", εισάγετε τις παραμέτρους που σας παρείχε ο πάροχος σας: Κόμβο, Χρήστη και Κωδικό πρόσβασης. Δεν πρέπει να αλλάξετε τις άλλες προεπιλεγμένες παραμέτρους, εκτός κι αν σας δώσει τέτοια εντολή ο πάροχος σας.
3. Μόλις όλα τα πεδία συμπληρωθούν καταλλήλως, πατήστε στο κουμπί "Σύνδεση". Αυτή η ενέργεια θα αποθηκεύσει την ιστοσελίδα σας στη λίστα και θα σας συνδέσει στο λογαριασμό σας, ώστε να μπορείτε να βεβαιωθείτε ότι όλα δουλεύουν κανονικά.

Αν ο Filezilla δεν ταιριάζει με τις ανάγκες σας, ορίστε ορισμένοι ακόμη γνωστοί FTP clients:

* Windows:
  * CoreFTP: [http://www.coreftp.com/](http://www.coreftp.com/)
  * WinSCP: [http://winscp.net/](http://winscp.net/)
  * SmartFTP: [http://www.smartftp.com/](http://www.smartftp.com/)
* Mac OS X:
  * Cyberduck: [http://cyberduck.ch/](http://cyberduck.ch/)
  * Transmit: [http://www.panic.com/transmit/](http://www.panic.com/transmit/)
  * Fetch: [http://fetchsoftworks.com/fetch/](http://fetchsoftworks.com/fetch/)
* Unix/Linux:
  * gFTP: [http://gftp.seul.org/](http://gftp.seul.org/)
  * kasablanca: [http://kasablanca.berlios.de/](http://kasablanca.berlios.de/)
  * NcFTP: [http://www.ncftp.com/ncftp/](http://www.ncftp.com/ncftp/)

#### Δημιουργήστε ένα πλάνο <a href="#id-tixreiazestegianaksekinisete-dimioyrgisteenaplano" id="id-tixreiazestegianaksekinisete-dimioyrgisteenaplano"></a>

Πρέπει να αποφασίσετε αμέσως πού θα φιλοξενήσετε την ιστοσελίδα σας. Υπάρχουν τέσσερις εναλλακτικές επιλογές που σχετίζονται με το domain σας:

* Στη βάση του domain: [http://www.tositemou.gr](http://www.tositemou.gr/)
* Σε ένα φάκελο: [http://www.tositemou.gr/κατάστημα](http://www.tositemou.gr/%CE%BA%CE%B1%CF%84%CE%AC%CF%83%CF%84%CE%B7%CE%BC%CE%B1)
* Σε ένα sub-domain: [http://store.tositemou.gr](http://store.tositemou.gr/)
* Σε ένα φάκελο ενός sub-domain: [http://store.tositemou.gr/κατάστημα](http://store.tositemou.gr/%CE%BA%CE%B1%CF%84%CE%AC%CF%83%CF%84%CE%B7%CE%BC%CE%B1)

Έχετε υπόψιν πως χάρη στην ιδιότητα πολυκαταστήματος, μπορείτε να έχετε όσα καταστήματα θέλετε με μια εγκατάσταση της PrestaShop 1.6, καθένα με το δικό του domain αν κριθεί απαραίτητο. Πρέπει να το λάβετε υπόψιν όταν αποφασίσετε τι πάει πού.\
Όποιο κι αν είναι το πλάνο σας, το προεπιλεγμένο κατάστημα θα βρίσκεται εκεί που έχουν τοποθετηθεί και τα περιεχόμενα του φακέλου του λογισμικού της PrestaShop.

#### Εγκατάσταση PrestaShop <a href="#id-tixreiazestegianaksekinisete-egkatastasiprestashop" id="id-tixreiazestegianaksekinisete-egkatastasiprestashop"></a>

Τελικά, τώρα που όλες οι απαιτήσεις έχουν διευθετηθεί μπορείτε να χρησιμοποιήσετε τον οδηγό εγκατάστασης: [http://doc.prestashop.com/display/PS16/Installing+PrestaShop](http://doc.prestashop.com/display/PS16/Installing+PrestaShop).
